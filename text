1. INTRODUCERE Lucrarea noastră, scrisă de profesori de biologie din învăţământul preuniversitar, răspunde exigenţelor examenelor de bacalaureat şi admitere în învăţământul superior. Interesul de a scrie această carte a plecat de la cerinţele profesorilor şi elevilor, având la bază „Programa pentru examenul de bacalaureat”. În cadrul examenului de bacalaureat, Biologia poate constitui proba la alegere din aria curriculară corespunzătoare specializării ( pentru liceele din filiera teoretică, profilul real ) sau dintre disciplinele din celelalte arii curriculare (pentru liceele din filiera teoretică, profilul umanist şi liceele din filierele tehnologică şi vocaţională). De ce a fost necesară această carte? Pentru a eficientiza timpul de pregătire a examenului de bacalaureat. Apariţia acestei cărţi s-a impus cunoscând realitatea legată de metoda modernă a manualelor alternative care necesită mult timp pentru selectarea şi esenţializarea conţinuturilor cerute de programa de examen aprobată de Ministerul Educaţiei, Cercetării şi Tineretului. Au apărut în ultimul timp foarte multe teste, ceea ce reprezintă un lucru foarte bun. Învăţarea logică a biologiei, pentru a răspunde la aceste teste, poate să se realizeze prin consultarea lucrării de faţă. Autorii, 1
2. PROGRAMA PENTRU EXAMENUL DE BACALAUREAT 2008 BIOLOGIE I. STATUTUL DISCIPLINEI DE EXAMEN În cadrul examenului de bacalaureat, biologia poate constitui probă la alegere din aria curriculară corespunzătoare specializării sau probă la alegere dintre disciplinele din celelalte arii curriculare. II. COMPETENŢE DE EVALUAT Varianta I Ierarhizarea unităţilor sistematice ale lumii vii, evidenţiind evoluţia de la simplu la complex. Recunoaşterea, definirea, dovedirea înţelegerii unor termeni, concepte, legi şi principii specifice ştiinţelor biologice. 
		
 Descrierea particularităţilor structurale şi funcţionale ale celulelor, ţesuturilor, organelor, sistemelor de organe la plante, animale şi om, utilizând limbajul ştiinţific adecvat; descrierea principalelor caracteristici structurale ale materialului genetic. 
		
 Caracterizarea unor structuri, funcţii ale organismelor, a unor fenomene, procese biologice etc. 
		
 Explicarea unor procese şi fenomene biologice şi a interrelaţiilor dintre ele; explicarea structurii şi funcţiilor materialului genetic, utilizând terminologia ştiinţifică adecvată. 
		
 Explicarea unor adaptări structurale şi funcţionale ale organismelor la variaţiile de mediu, pe baza conceptelor biologice fundamentale. 
		
 Compararea modurilor de realizare a funcţiilor fundamentale ale organismelor (asemănări, deosebiri), evidenţiind unitatea şi diversitatea lumii vii, evoluţia lumii vii. 
		
 Identificarea şi interpretarea variaţiilor cantitative şi calitative ale unor funcţii fundamentale ale organismelor, ale materialului genetic; aprecierea şi interpretarea unor efecte ale variaţiilor condiţiilor de mediu asupra funcţiilor organismelor. 
		
 Reprezentarea schematică a unor structuri, a mecanismelor unor procese biologice, etc. 
		
 Aplicarea cunoştinţelor de biologie în: - realizarea, interpretarea unor rezultate, scheme, etc.; - elaborarea unui text coerent după un algoritm dat, utilizând termeni specifici; - rezolvarea unor probleme, situaţii-problemă date, etc.; - alcătuirea unor probleme şi rezolvarea lor, imaginarea unor situaţii - problemă şi rezolvarea lor; 2
3. - proiectarea etapelor unor activităţi experimentale cu scop de investigare, verificare, certificare etc. a unor date, afirmaţii, procese, legi biologice etc.; - explicarea efectelor factorilor cu potenţial mutagen asupra organismului uman; - prevenirea efectelor factorilor cu potenţial mutagen asupra organismului uman; - explicarea consecinţelor propriului comportament asupra sănătăţii organismului. 
		
 Argumentarea propriilor observaţii, investigaţii, concluzii pe baza conceptelor biologice fundamentale: unitatea structură-funcţie; unitatea organism-mediu; unitate-diversitate; evoluţia de la simplu la complex. Varianta II 
		
 Recunoaşterea, definirea, dovedirea înţelegerii unor termeni, concepte, legi şi principii specifice ştiinţelor biologice. 
		
 Identificarea principalelor componente structurale ale sistemelor de organe la om, precum şi a funcţiilor acestora. 
		
 Descrierea particularităţilor funcţionale ale sistemelor de organe la om; descrierea principalelor caracteristici structurale ale materialului genetic. 
		
 Descrierea particularităţilor biotopului şi ale biocenozei. 
		
 Caracterizarea unor fenomene, procese biologice, a unor boli care afectează organe, sisteme de organe, etc. 
		
 Compararea funcţiilor fundamentale şi evidenţierea interdependenţei lor pentru menţinerea integralităţii organismului uman. 
		
 Explicarea structurii şi funcţiilor materialului genetic, utilizând terminologia ştiinţifică adecvată. 
		
 Explicarea unor adaptări funcţionale ale organismului uman la variaţiile mediului (stimuli interni, stimuli externi). 
		
 Identificarea şi interpretarea variaţiilor cantitative şi calitative ale unor funcţii fundamentale ale organismului uman, ale materialului genetic; aprecierea şi interpretarea unor efecte ale variaţiilor condiţiilor de mediu asupra funcţiilor organismului uman. 
		
 Identificarea şi interpretarea unor relaţii interspecifice în ecosistemele antropizate. 
		
 Reprezentarea schematică a unor structuri, a mecanismelor unor procese biologice, etc. 
		
 Aplicarea cunoştinţelor de biologie în: - realizarea, interpretarea unor rezultate, scheme, etc.; - elaborarea unui text coerent după un algoritm dat, utilizând termeni specifici; - rezolvarea unor probleme, situaţii-problemă date, etc.; - alcătuirea unor probleme şi rezolvarea lor, imaginarea unor situaţii - problemă şi rezolvarea lor; 3
4. - proiectarea etapelor unor activităţi experimentale cu scop de investigare, verificare, certificare etc. a unor date, afirmaţii, procese, legi biologice etc.; - explicarea, prevenirea efectelor factorilor cu potenţial mutagen asupra organismului uman; - explicarea consecinţelor propriului comportament asupra sănătăţii organismului, a impactului antropic asupra ecosistemelor naturale. 
		
 Argumentarea propriilor observaţii, investigaţii, concluzii pe baza conceptelor biologice fundamentale: unitatea structură-funcţie; unitatea organism-mediu; unitate-diversitate; evoluţia de la simplu la complex. III. CONŢINUTURI Pentru proba la alegere din aria curriculară corespunzătoare specializării sau proba la alegere dintre disciplinele din celelalte arii curriculare, proba de biologie se poate susţine în una dintre cele două variante: I. BIOLOGIE VEGETALĂ ŞI ANIMALĂ - clasele a IX-a şi a X-a. II. ANATOMIE ŞI FIZIOLOGIE UMANĂ, GENETICĂ ŞI ECOLOGIE UMANĂ – clasele a XI-a şi a XII-a. Conform listei disciplinelor la care se susţine examenul de bacalaureat 2008 pentru probele d, e şi f, aprobată de M. E. C. T., se poate opta pentru una dintre cele două variante, dacă biologia a fost studiată în cele două clase de liceu, cuprinse în varianta aleasă. I. BIOLOGIE VEGETALĂ ŞI ANIMALĂ CONŢINUTURI - CLASAA IX-A 1. DIVERSITATEA LUMII VII 1.1. NOŢIUNI INTRODUCTIVE: taxoni (regn, încrengătură, clasă, ordin, familie, gen, specie) nomenclatură binară, procariot, eucariot; VIRUSURI: caractere generale, clasificare: adenovirusuri, ribovirusuri, exemple la om; REGNURI: clasificare, caracterizare generală: la fiecare grup se prezintă caractere de regn, încrengătură, clasă, legate de mediul şi modul de viaţă, morfologie, tipul de locomoţie, de nutriţie, de respiraţie, de reproducere (fără cicluri evolutive), importanţă şi exemple reprezentative; - Monera: - Bacterii: eubacterii; - Protiste: - Sporozoare; - Alge unicelulare, euglene; - Fungi:- Ascomicete; - Bazidiomicete; - Plante:- Alge pluricelulare; - Briofite: briate; - Pteridofite: filicate; - Gimnosperme: conifere; 4
5. - Angiosperme: dicotiledonate, monocotiledonate; - Animale: - Celenterate: hidrozoare, scifozoare; - Platelminţi (trematode, cestode), nematelminţi (nematode), anelide (oligochete, hirudinee); - Moluşte: lamelibranhiate, gasteropode, cefalopode; - Artropode: arahnide, crustacei, insecte; - Cordate: - Vertebrate: peşti osoşi, amfibieni (anure, urodele), reptile, păsări, mamifere placentare. 1.2. CONSERVAREA BIODIVERSITĂŢII ÎN ROMÂNIA: specii ocrotite, rezervaţii naturale, parcuri naţionale. 2. CELULA - UNITATEA STRUCTURALĂ ŞI FUNCŢIONALĂ A VIEŢII 2.1. STRUCTURA, ULTRASTRUCTURA ŞI ROLUL COMPONENTELOR CELULEI (enunţarea funcţiei fără descrierea mecanismelor): - procariote: structură; - eucariote: - învelişul celulei: - membrană celulară (model mozaic fluid); - perete celular; - citoplasmă: - fundamentală; - structurată - organite celulare: reticul endoplasmatic, ribozomi, mitocondrii, aparat Golgi, lizozomi, centrozom, plastide, vacuole; - nucleu - membrană nucleară, nucleoli, carioplasmă-cromatină (acizii nucleici - tipuri şi rol); 2.2. DIVIZIUNE CELULARĂ: - importanţă, clasificare: - ciclul celular; - indirectă (cariochinetică); - cromozomi şi fus de diviziune – alcătuire şi rol; - mitoză ( faze, importanţă); - meioză (etape, faze, importanţă). 3. EREDITATEA ŞI VARIABILITATEA LUMII VII 3.1. CONCEPTE: ereditate, variabilitate. 3.2. MECANISMELE TRANSMITERII CARACTERELOR EREDITARE - Legile mendeliene ale eredităţii: - legea purităţii gameţilor; - legea segregării independente a perechilor de caractere; - abateri de la segregarea mendeliană: codominanţa. 3.3. RECOMBINARE GENETICĂ PRIN SCHIMB RECIPROC DE GENE 3.4. DETERMINISM CROMOZOMAL AL SEXELOR (fără subtipuri); 3.5. INFLUENŢA MEDIULUI ASUPRA EREDITĂŢII (mutaţii, clasificare, factori mutageni); 3.6. GENETICĂ UMANĂ: boli ereditare - clasificare şi exemple. 5
6. CONŢINUTURI - CLASAA X-A 1. ŢESUTURI VEGETALE ŞI ANIMALE: clasificare, structură, rol. 1.1. ŢESUTURI VEGETALE - embrionare primare - apicale, intercalare; - definitive: de apărare - epidermă; fundamentale - asimilatoare, de depozitare; conducătoare, secretoare. 1.2. ŢESUTURI ANIMALE - epiteliale: de acoperire, secretoare - tipuri de glande; senzoriale; - conjunctive: moi, semidure, dure (osos compact, osos spongios); sângele; - muscular: striat, neted; - nervos: neuronul, celula glială. 2. STRUCTURA ŞI FUNCŢIILE FUNDAMENTALE ALE ORGANISMELOR VII 2.1. FUNCŢII DE NUTRIŢIE 
		
 NUTRIŢIA AUTOTROFĂ - fotosinteza: ecuaţie chimică, etape (fără mecanismul intim al fotosintezei), evidenţiere (după CO2 absorbit, după substanţă organică produsă, după O2 produs), importanţă; rolul pigmenţilor asimilatori (clorofila a şi clorofila b). 
		
 NUTRIŢIA HETEROTROFĂ - heterotrofia la fungi: saprofită, parazită, exemple, importanţă; - heterotrofia la plante: parazită; - nutriţia simbiontă (licheni); - digestia la animale: tipuri de digestie (intracelulară, extracelulară); - sistem digestiv la mamifere: tub digestiv (componente - localizare, morfologie, fără structura peretelui) şi glande anexe (glande salivare, ficat, pancreas exocrin) – localizare, rolul lor în digestia chimică a alimentelor; - boli ale sistemului digestiv la om (gastrită, ulcer gastroduodenal, toxiinfecţii alimentare, hepatită virală acută) - manifestări, cauze şi prevenire. 
		
 RESPIRAŢIA - respiraţia aerobă: ecuaţie chimică, localizare (fără mecanismul respiraţiei celulare); - respiraţia anaerobă: ecuaţie chimică, localizare, exemple; fermentaţii (exemple de fermentaţie - alcoolică, lactică, acetică, importanţă); - respiraţia la plante: evidenţiere (după consumul de substanţă organică, după consumul de O2 şi după CO2 produs); - respiraţia la animale: - sistem respirator la mamifere: căi respiratorii, plămâni - localizare, structură, mecanismul ventilaţiei pulmonare - inspiraţie, expiraţie; - boli ale sistemului respirator la om (bronşită, laringită, astm bronşic, pneumonie,TBC ) - manifestări, cauze şi prevenire. 
		
 CIRCULAŢIA Circulaţia la plante: 6
7. - absorbţia apei şi a sărurilor minerale: localizare, mecanismele absorbţiei; - circulaţia sevelor: forţe care contribuie la circulaţia sevelor. Circulaţia la animale: - mediul intern la mamifere (sângele - compoziţie, rol); - sistem circulator la mamifere: inimă (localizare, structura macroscopică, rol), vase de sânge (artere, vene, capilare, rol); - boli ale sistemului circulator la om (varice, ateroscleroză, hipertensiune arterială, infarct miocardic, accident vascular cerebral) - manifestări, cauze şi prevenire. 
		
 EXCREŢIA Excreţia la plante: - transpiraţia - prezentare generală, localizare; Excreţia la animale: - sistem excretor la mamifere: căi urinare şi rinichi (localizare, structură şi rol - fără mecanismul formării urinei); - boli ale sistemului excretor la om (litiază urinară, insuficienţă renală cronică) - manifestări, cauze şi prevenire. 2.2. FUNCŢII DE RELAŢIE 
		
 SENSIBILITATEA Sensibilitatea şi mişcarea la plante Sensibilitatea la animale: - organe de simţ la mamifere (ochiul, urechea, nasul, limba, pielea) - structură şi rol; - deficienţe senzoriale la om: (miopie, hipermetropie, strabism, astigmatism, surditate) - manifestări, cauze şi remedii; - sistem nervos la mamifere - SNC (măduva spinării, encefal -localizare, componente, rol); - boli ale SNC la om (boala Parkinson, paralizie, epilepsie, scleroză în plăci) - manifestări, cauze şi prevenire şi factori de risc (consum de droguri, alcool, cafea, tutun). 
		
 LOCOMOŢIA LA ANIMALE Sistem locomotor la mamifere (scheletul şi musculatura membrelor). 2.3. FUNCŢIA DE REPRODUCERE 
		
 REPRODUCEREA LA PLANTE Reproducerea asexuată la plante: specializată şi vegetativă; Reproducerea sexuată la angiosperme: floare - structură; fecundaţie; sămânţă - alcătuire; fruct - tipuri reprezentative de fructe. 
		
 REPRODUCEREA LA OM Sistemul reproducător femel şi sistemul reproducător mascul (localizare, structură şi rol); Boli cu transmitere sexuală (sifilis, gonoree, candidoză, SIDA) - manifestări, cauze şi prevenire. II. ANATOMIE ŞI FIZIOLOGIE UMANĂ, GENETICĂ ŞI ECOLOGIE UMANĂ 7
8. CONŢINUTURI - CLASA A XI-A 1. ALCĂTUIREA CORPULUI UMAN - topografia organelor şi a sistemelor de organe - planuri şi raporturi anatomice; 2. FUNCŢIILE FUNDAMENTALE ALE ORGANISMULUI UMAN 2.1. FUNCŢIILE DE RELAŢIE 
		
 SISTEMUL NERVOS - clasificarea sistemului nervos din punct de vedere topografic şi funcţional; - sistemul nervos somatic: funcţia reflexă - actul reflex, funcţia de conducere - clasificarea căilor de conducere şi rolul acestora; - sistemul nervos vegetativ - clasificare, efecte ale stimulării simpaticului şi parasimpaticului; - noţiuni elementare de igienă şi patologie: meningită, comă, hemoragii cerebrale. 
		
 ANALIZATORII - segmentele unui analizator; - fiziologia analizatorilor: vizual, auditiv, vestibular, cutanat; - noţiuni elementare de igienă şi patologie: herpes, cataractă, glaucom, conjunctivită, otită. 
		
 GLANDELE ENDOCRINE - topografie, hormoni – efecte definitorii: hipofiză, tiroidă, pancreas, suprarenale, gonade; - disfuncţii (nanism hipofizar, gigantism, acromegalie, diabet insipid, boala Basedow-Graves, mixedem, nanism tiroidian, guşă endemică, diabet zaharat). 
		
 SISTEMUL OSOS - scheletul - alcătuire, rol, creşterea în lungime şi în grosime a oaselor; - noţiuni elementare de igienă şi patologie: deformări, fracturi, entorse, luxaţii; 
		
 SISTEMUL MUSCULAR - muşchi scheletici: principalele grupe, tipuri de contracţii; - noţiuni elementare de igienă şi patologie: oboseală musculară, întinderi şi rupturi musculare. 2.2. FUNCŢIILE DE NUTRIŢIE 
		
 DIGESTIA ŞI ABSORBŢIA - transformări fizico-chimice ale alimentelor în tubul digestiv; - absorbţia intestinală; - fiziologia intestinului gros; - noţiuni elementare de igienă şi patologie: carii dentare, stomatită, enterocolite, ciroză hepatică, litiază biliară, pancreatită. 
		
 CIRCULAŢIA - grupe sanguine, imunitate; - activitatea cardiacă, parametri funcţionali - frecvenţă cardiacă, debit cardiac, tensiune arterială, puls arterial; - circulaţia mare şi mică; 8
9. - noţiuni elementare de igienă şi patologie: cardiopatie ischemică, hemoragii interne şi externe, leucemii, anemii. 
		
 RESPIRAŢIA - ventilaţia pulmonară, transportul gazelor, schimbul de gaze, volume şi capacităţi respiratorii; - noţiuni elementare de igienă şi patologie: gripă, fibroză pulmonară, emfizem. 
		
 EXCREŢIA - formarea şi eliminarea urinei; - noţiuni elementare de igienă şi patologie: cistită, nefrită, glomerulonefrită. 2.3. FUNCŢIA DE REPRODUCERE - sistemul reproducător: componente, fiziologie; - sănătatea reproducerii: planificare familială, concepţie şi contracepţie, sarcina şi naşterea; - noţiuni elementare de igienă şi patologie: anexită, adenom de prostată. CONŢINUTURI - CLASA A XII-A 1. GENETICĂ 1.1. GENETICĂ MOLECULARĂ 
		
 ACIZII NUCLEICI - compoziţia chimică; - structura primară şi secundară a ADN; - tipuri de ARN, structură şi funcţii; - funcţia autocatalitică şi heterocatalitică. 
		
 ORGANIZAREA MATERIALULUI GENETIC: virusuri, procariote şi eucariote; 1.2. GENETICĂ UMANĂ 
		
 GENOMUL UMAN - complementul cromozomial. 
		
 MUTAGENEZA ŞI TERATOGENEZA - anomalii cromozomiale asociate cancerului uman (fenotipul cancerului, agenţi carcinogeni). 
		
 DOMENII DE APLICABILITATE ŞI CONSIDERAŢII BIOETICE ÎN GENETICA UMANĂ - sfaturile genetice; - diagnosticul prenatal; - fertilizarea in vitro; - clonarea terapeutică; - terapia genică. 2. ECOLOGIE UMANĂ 
		
 CARACTERISTICILE ECOSISTEMELOR ANTROPIZATE ŞI MODALITĂŢI DE INVESTIGARE; particularităţi ale biotopului şi biocenozei; relaţii interspecifice în ecosistemele antropizate. 
		
 IMPACTUL ANTROPIC ASUPRA ECOSISTEMELOR NATURALE: degradarea habitatelor, introducerea de specii noi, supraexploatarea resurselor biologice (defrişare, păşunat, pescuit, vânătoare), urbanizare şi industrializare, deteriorarea mediului prin poluare chimică, fizică, biologică. IV. PRECIZĂRI: 9
10. Biologia este susţinută ca probă scrisă. Timpul alocat probei este de 3 ore. Punctajul maxim este de 100 puncte dintre care 10 puncte se acordă din oficiu. Nota finală se calculează prin împărţirea punctajului obţinut la 10. Nota minimă pentru promovarea probei este 5, echivalentul a 50 de puncte. Conform “Metodologiei de organizare şi desfăşurare a examenului de bacalaureat 2008”, pregătirea pentru examen şi elaborarea subiectelor se realizează în conformitate strictă cu PROGRAMA PENTRU EXAMENUL DE BACALAUREAT, avizată prin O.M.E.C.T. Conţinuturile din programa de examen (termeni, concepte, principii, legi specifice biologiei etc.) vor fi abordate din perspectiva competenţelor prezentate la punctul II. Subiectele nu vizează conţinutul unui manual anume. Manualul şcolar este doar unul dintre suporturile didactice utilizate de profesori şi de elevi, care ajută la realizarea competenţelor cuprinse în programa şcolară. Programa pentru examenul de bacalaureat a fost elaborată în conformitate cu Programele şcolare de biologie pentru clasele a IX-a, a X-a, a XI-a, a XII-a, în vigoare. 10
11. CAP. I. DIVERSITATEA LUMII VII Diversitatea lumii vii a impus gruparea organismelor în sisteme de clasificare. Principalul criteriu de clasificare este cel reproductiv. Unităţile de clasificare se numesc taxoni (taxis = ordine), iar ramura biologiei care se ocupă cu clasificarea organismelor se numeşte taxonomie. Grupele de organisme se încadrează în mai multe categorii sistematice: regnul, încrengătura, clasa, ordinul, familia, genul, specia. Specia = unitatea de bază în clasificarea organismelor şi cuprinde indivizi cu caracteristici asemănătoare, care iau naştere din strămoşi comuni şi se pot încrucişa dând urmaşi fertili. Genul = mai multe specii cu caracter foarte apropiat între ele; Familia = genuri înrudite; Ordinul = mai multe familii cu caractere comune; Clasa = mai multe ordine cu caractere asemănătoare; Încrengătura = mai multe clase cu caracteristici generale comune; Regnul = reuneşte încrengăturile cu caractere comune; Denumirea ştiinţifică a unui individ se scrie în limba latină şi este formată din 2 cuvinte : I cuvânt = genul şi se scrie cu literă mare II cuvânt = specia, scris cu literă mică. Acest sistem pentru definirea organismelor a fost introdus de Carl Linne şi se numeşte sistem binominal sau nomenclatură binară. Ex. : Allium cepa (ceapa) Ex. : omul : - specia: Homo sapiens sapiens, - genul: Homo, - familia: Hominidae, - ordinul: Primate, - clasa Mammalia - încrengătura: Cordata, - regnul: Animalia. Organismele vii sunt clasificate în 5 regnuri : I. Monera (Procariote) II. Protista (Protoctista) III. Fungi IV. Plantae 11
12. V. Animalia În regnul Monera sunt cuprinse organisme procariote, cu materialul genetic sub formă de nucleoid, iar în celelalte regnuri sunt cuprinse organisme eucariote, cu structură celulară complexă, nucleu delimitat de o membrană dublă, organite celulare, diviziune mitotică şi meiotică. VIRUSURI Deoarece nu au structură celulară, nu sunt încadrate în niciunul din cele 5 regnuri. Sunt entităţi infecţioase care provoacă boli numite viroze la : - plante: mozaicul tutunului, nanismul orezului, etc. - animale: pesta porcină, turbarea, - om : gripă, variolă, SIDA, rubeola, etc. Nu au metabolism propriu, se multiplică numai în celula gazdă pe care o parazitează. Forme : - sferică – virusul gripal, - cilindrică – virusul mozaicului tutunului, - paralelipipedică – virusul variolei, - cireaşă cu coadă – bacteriofag, Structura : - capsidă (înveliş) - proteine, - genom viral (miez) - ADN la dezoxiribovirusuri (ex. bacteriofag), - ARN la ribovirusuri (ex. VMT). Structura unui virion Structura unui bacteriofag Stări : - virion (virus infecţios matur) = unitatea morfo - funcţională a virusurilor; - virus vegetativ = virion fără capsidă; - provirus = virus decapsidat integrat în cromozomul celulei gazdă. Multiplicarea virusului în celula gazdă determină liza celulei. Ex. : La bacterii, bacteriofagii infectează acidul nucleic din celulă, lăsând capsida în afara acesteia. Acidul nucleic viral oferă informaţia genetică pentru replicare şi sinteza de proteine virale, după care are loc autoasamblarea acestora. Exemple de virusuri la om: ribovirusuri cum ar fi virusul gripal, virusul poliomielitei, virusul turbării, HIV sau dezoxiribovirusuri ca adenovirusul care atacă sistemul respirator, virusul herpetic localizat în ganglionii nervoşi. REGNUL MONERA 12
13. Procariote unicelulare - nu au nucleu diferenţiat (nu e delimitat de membrană nucleară). Cuprinde : - Bacterii - Alge albastre – verzi Bacterii – unicelulare, microscopice (0,6 – 6 micrometri), se înmulţesc prin sciziparitate (diviziune directă). Forme : - sferică (coci), cilindrică (bacili), spiralată (spirili, spirochete), virgulă (vibrioni). Structură : capsulă, perete celular, membrană, citoplasmă, nucleoid, cili, flagel. Forme ale bacteriilor Structura unei bacterii Bacteriile se clasifică în: 1. Autotrofe - chemosintetizante - hidrogenbacterii - bacterii sulfuroase - bacterii nitrificatoare - bacterii feruginoase - fotosintetizante - bacterii cromogene purpurii 2. Heterotrofe - saprofite - bacterii de putrefacţie - bacterii fermentative - parazite, produc boli numite bacterioze (holera, febra tifoidă, sifilis, meningita). Bacteriile, după tipul respiraţiei, pot fi: - aerobe – bacilul fânului - anaerobe – bacilul tetanosului Alge albastre – verzi (cianobacterii) – procariote unicelulare, izolate sau coloniale, mediu acvatic, zone umede. Pigment albastru = ficocianina. Nutriţie - autotrofă. Înmulţire – prin diviziune directă (amitoză) sau prin hormogoane. 13
14. Ex.: Nostoc commune (cleiul pământului), Oscillatoria, Anabaena. REGNUL PROTISTA (PROTOCTISTA) - Au structură complexă şi eterogenă; - Eucariote (au nucleu diferenţiat) unicelulare sau pluricelulare, solitare sau coloniale; - Nutriţie autotrofă sau heterotrofă (saprofită sau parazită); - Înmulţire asexuată şi sexuată; Asexuată: - spori (în sporangi) : - zoospori - la alge verzi - aplanospori - la alge roşii Sexuată : - izogamie – 2 gameţi identici - heterogamie – 2 gameţi diferiţi - oogamie - gametul femel imobil - gametul mascul mobil ( gametul mascul = anterozoid, gametul femel = oosfera); - Locomoţia - flageli - la flagelate sau mastigine - cili - la ciliofore - pseudopode – la rizopode sau sarcodine PROTISTELE se împart în: - Alge (asemănătoare plantelor) - Mastigine - Rizopode(Sarcodine) - Ciliofore - Sporozoare - Oomicete - Mixomicete ALGELE - aparatul vegetativ numit tal, nediferenţiat în rădăcină, tulpină şi frunze, algele fiind talofite. Alge-verzi (Chlorophyta) – în bazine acvatice, pe ziduri. Au : - tal unicelular – verzeala zidurilor (Pleurococcus) - tal pluricelular neramificat – mătasea broaştei (Spirogyra) - tal pluricelular ramificat – lâna broaştei (Chladophora) Înmulţire: - spori (asexuat); - anizogamie sau oogamie (sexuat) Predomină pigmentul verde = clorofila a şi b, produsul de asimilaţie: amidon, pereţi celulozici Alge roşii (Rhodophyta) - mări şi oceane, zone calde; - tal pluricelular, macroscopic, filamentos, lamelar Predomină pigmentul roşu = ficoeritrină, pigmentul albastru = ficocianină şi verde = clorofilă; produsul de asimilaţie: amilopectina Ex : Ceramium rubrum, Porphyra, Dasya elegans. Alge brune (Phaeophyta) - mări şi oceane, zone reci şi calde - macroscopice Predomină pigmentul brun = fucoxantina; produşi de asimilaţie: laminarina, manitol Ex. : Macrocystis, Laminaria, Fucus, Cystoseira. 14
15. Diatomee – alge brune microscopice, peretele celular impregnat cu dioxid de siliciu (ornamentaţii), când mor => depozite de siliciu (diatomita). MASTIGINE FITOFLAGELATE sau fitomastigine – acvatice, solitare (Euglena verde – un flagel, hrănire mixotrofă), coloniale (Codonosiga, Proterospongia), înmulţire asexuată prin diviziune directă. Flagelate- Euglena viridis ZOOMASTIGINE – zooflagelate parazite (Trypanosoma produce boala somnului, transmisă de musca ţeţe, Giardia intestinalis care provoacă enterocolita sau giardioza). SPOROZOARE – sunt parazite, în ciclul lor de viaţă formează spori de rezistenţă. Înmulţire : asexuat (diviziune), sexuat (gameţi). Ex. : Plasmodiul malariei (malaria la om) al cărui vector transmiţător este femela ţânţarului anofel şi care atacă globulele roşii. Organismul răspunde la acţiunea toxinelor prin reacţii antigenice şi febră puternică la intervale regulate (de aici şi denumirea bolii de malarie sau friguri de baltă); babesii (babesioza la bovine); coccidii (coccidioza la iepuri şi păsări). REGNUL FUNGI (ciuperci) - Eucariote, unicelulare sau pluricelulare, microscopice sau macroscopice. - Corp numit miceliu format din filamente ramificate numite hife. - Celulele pot fi uni-, bi- sau multinucleate - Miceliul fungilor este adesea denumit tal. - Nu au clorofilă - nutriţia heterotrofă - saprofită - parazită - Perete celular de natură chitinoasă. 15
16. - Răspândite pretutindeni. - Reproducere - asexuată - înmugurire - spori - porţiuni de miceliu - sexuată - contopirea gameţilor sau a organelor producătoare de gameţi şi chiar prin unirea a două celule somatice. - Produşi de asimilaţie - glicogen şi lipide Diferite tipuri de gameţi Clasificare : 1. Clasa Zigomycetae - ciuperci inferioare, miceliul ramificat neseptat, alterează alimentele. Exemplu: - mucegaiul alb (Mucor mucedo) - mucegaiul negru (Rhizopus nigricans) 2. Clasa Ascomycetae - miceliul septat, dezvoltat, format din hife pluricelulare, ramificate, organ sporifer numit ască în care se formează câte 8 ascospori, hife pluricelulare. Exemplu: - mucegaiul verde - albăstrui (Pennicillium notatum); - drojdia de bere (Saccharomyces cerevisiae) - fermentaţia alcoolică; - drojdia vinului (Saccharomyces ellipsoideus); - cornul secarei (Claviceps purpurea) este o cipercă parazită pe ovarele tinere de secară. Se utilizează în obţinerea unor principii active cu importanţă medicinală (ergometrina şi ergotoxina). Importanţa ascomicetelor: - Obţinerea de antibiotice – penicilina; - Industria băuturilor alcoolice - drojdia de bere şi cea a vinului - Industria de panificaţie - drojdia de bere 16
17. Celule de drojdie de bere Înmugurire la drojdia de bere (Saccharomyces cerevisiae) 3. Clasa Basidiomycetae - ciuperci superioare cu miceliu septat, ramificat, cu hife binucleate, bine dezvoltat, pluricelular, Organ sporifer = bazidia în care se dezvoltă câte 4 bazidiospori. Exemplu: - saprofite: - comestibile - ciuperca de câmp (Psalliota campestris), hribi, gălbiori şi otrăvitoare - pălăria şarpelui, buretele viperei - parazite: rugina – grâului (Puccinia graminis), tăciunele porumbului; Unele ciuperci pot trăi în simbioză cu alge verzi sau cu rădăcinile plantelor superioare: Ciuperci + rădăcinile plantelor superioare = micorize: endotrofe, ectotrofe Ciuperci + alge verzi = licheni Exemplu : lichenul galben, lichenul renilor, mătreaţa bradului. REGNUL PLANTAE Origine : provin din grupul de alge verzi asemănătoare clorofitelor actuale. Argumente: - au acelaşi tip de pigmenţi clorofilieni : a şi b; - perete celular celulozic; - produsul de asimilaţie = amidonul; - reproducerea sexuată a Characeelor este foarte asemănătoare cu a plantelor inferioare; Regnul Plantae: - cuprinde organisme eucariote pluricelulare, care se hrănesc preponderent autotrof prin fotosinteză (puţine specii se hrănesc heterotrof: saprofite sau parazite); - se reproduc : - asexuat : - spori; 17
18. - bulbi, tuberculi, rizomi, fragmente din corp; - sexuat germeni sexuaţi => zigoţi (în urma procesului de fecundaţie); - sunt adaptate mediului terestru; - ocupă toate continentele; - sunt mai mult de 270.000 specii; Pe baza unor criterii morfologice şi anatomice (prezenţa sau absenţa ţesuturilor vasculare; prezenţa sau absenţa organelor vegetative adevărate). Regnul Plantae a fost divizat în două grupe mari: plante avasculare şi plante vasculare. Plante avasculare Încrengătura Bryophyta sau muşchi Sunt plante inferioare, talofite deoarece nu au ţesuturi vasculare şi nici organe vegetative. Sunt dependente de apă atât pentru nutriţie cât şi pentru reproducere. Trăiesc mai ales în locuri umede şi umbroase. Alcătuire: imită cormul plantelor superioare (tal cormoid). Au structuri similare organelor vegetative: rizoizi, tulpiniţe, frunzuliţe. Absorbţia apei se face pe toată suprafaţa corpului, iar conducerea din celulă în celulă. Tulpiniţele sunt haploide, reprezintă gametofitul, pe care se formează organul de reproducere ♂ (anteridii) şi ♀ (arhegoane). În urma fecundaţiei se formează zigotul diploid din care se dezvoltă sporogonul (sporofit-2n) format din filament şi capsulă în care se produc sporii. Deci, sporofitul este foarte redus şi dependent nutriţional de gametofit. Clase : −Hepaticatae - ex : Marchantia polimorfa (fierea pământului); − Briatae- ex: Sphagnum (muşchiul de turbă), Polytrichum commune (muşchiul de pământ).în cazul briatelor, gametofitul este reprezentat de un pseudocorm cu tulpiniţă simplă sau ramificată. Pe gametofit se formează sporofitul reprezentat de o capsulă în care iau naştere sporii. Capsula este alcătuită din urnă cu căpăcel (opercul). 18
19. Sporongul Plante vasculare (cormofite) - au sistem vascular bine dezvoltat care serveşte la conducerea apei, sărurilor minerale, substanţe organice; - au toate tipurile de ţesuturi vegetale adevărate; - au organe vegetale; - ciclul de viaţă − predomină sporofitul; - sunt foarte bine adaptate mediului terestru (pot rezista la uscăciune). Se clasifică în trei filumuri : Pteridophyta, Gymnospermae, Angiospermae. Filum Pteridophyta (ferigi) - plante vasculare inferioare pentru că au corm incomplet, ţesutul conducător lemnos este format din vase imperfecte (au pereţi despărţitori perforaţi); - nu au flori, nici seminţe; - principala formă de înmulţire este prin spori (meiospori). Alcătuire : −rădăcini adventive −rizom −frunze puternic sectate (dublu penat sectate). Frunzele pot fi: sporofile, brune (cu rol de protecţie a sporangilor), trofofile, verzi (cu rol trofic)şi trofosporofile, verzi (cu dublu rol). Planta este sporofitul (domină). Gametofitul este redus, asemănător unui tal, numit protal. Este autotrof, independent nutriţional de sporofit. Sporangii pot fi grupaţi sau nu în sori. Clasificare: - clasa Lycopodiatae 19
20. - clasa Equisetatae - clasa Filicatae Clasa Filicatae grupează cele mai multe ferigi actuale, terestre şi acvatice. Prezintă rizom şi una sau mai multe frunze de tip trofosporofilar. Frunzele sunt de obicei penat sectate rar întregi. Sporangii sunt grupaţi în sori şi dispuşi pe marginea sau pe dosul frunzei. Reprezentanţi: - tereştri – Polypodium vulgare (feriguţa), Dryopteris filix-mas (feriga comună); - acvatici – Salvinia natans (peştişoara), Marsilea quadrifolia (trifoiul de apă). Importanţă: −medicinală, ornamentală −cele vechi (din Carbonifer) ⇒zăcăminte de cărbune. Filum Gymnospermae (Pinophyta) - fac parte din grupul Spermatofite (plante cu seminţe), alături de angiosperme; - nu formează fructe, de unde şi denumirea; - flori slab diferenţiate: nu au învelişuri florale; - sunt reprezentate numai de structuri reproducătoare : frunze solzoase cu doi sau mai mulţi saci polinici (stamina, partea ♂), carpele cu cate două ovule (partea ♀); - gametofitul ♀ este mult mai dezvoltat decât la angiosperme (tendinţa evolutivă este spre reducerea acestuia); - fecundaţia simplă , prin intermediul unui tub polinic (sifonogamă); - embrion cu mai multe cotiledonate; - ţesutul xilematic (vasele lemnoase) este format din traheide; - sunt exclusiv plantele lemnoase (arbori, arbuşti); - se mai numesc: cetinoase (datorită frunzelor, aciculare, xeromorfe = rezistente la uscăciune), răşinoase deoarece au canale rezinifere ⇒ răşină, conifere = florile lor sunt dispuse în conuri (de regulă sunt unisexuate, se polenizează prin vânt). Conul feminin este o inflorescenţă deoarece fiecare macrosporofilă (solz) este însoţită de o bractee, deci este o floare. Fiecare macrosporofilă poartă câte două ovule neînchise în ovar. Conul masculin este o floare. Microsporofilele nu sunt bracteate, conul fiind ca o floare nudă, cu receptacul alungit şi numeroase stamine dispuse în spirală. Gametofitul ♂ = grăuncior de polen din sacul polinic (microspor). Gametofitul ♀= în ovul, format din endosperm primar (rol nutritiv) şi două arhegoane rudimentare (macrospor). Clasa Pinatae Ex: Picea excelsa = molid; Abies alba = brad; Pinus silvestris = pin; Larix decidua = zada (are frunze căzătoare); Taxus baccata = tisa (lemn valoros). Filum Angiospermae (Magnoliophyta) - plante evoluate, adaptate mediului aerian şi readaptate (unele) mediului acvatic; - au apărut în mezozoic; mare diversitate de forme. 20
21. Elementele de superioritate: - diversitate morfologică a cormului permite adaptarea la medii diverse; - ţesut conducător lemnos format din vase numite trahei (vase tubulare continui); - apar învelişurile florale (sepale, petale); - marginile carpelelor se răsucesc şi se unesc formând ovarul; - ovulele sunt protejate de ovar; - polenizarea nu este numai anemofilă (prin vânt) ci şi entomofilă (prin insecte); - fecundaţia este dublă : o celulă spermatică + oosferă ⇒ zigot principal (2n), iar a doua celulă spermatică + nucleul secundar al sacului embrionar ⇒zigotul secundar (3n); - embrionul are unul sau două cotiledonate; - ovarul ⇒fruct, ovulul fecundat ⇒sămânţă; - ciclul de viaţă demonstrează adaptarea la mediul terestru; - reducerea generaţiei gametofitice şi expansiunea celei sporofitice; - fecundaţia este independentă de apă (gameţii ♂ ajung la oosferă prin intermediul unui tub polinic= sifonogomie); Clasificarea: Monocotiledonate Doua clase Dicotiledonate Comparaţie: - rădăcinile monocotiledonatelor sunt fasciculate şi au structură primară toată viaţa; - rădăcinile dicotiledonatelor sunt pivotante sau lemnoase şi pot creşte în grosime (ca şi tulpinile), datorită meristemelor secundare; - fasciculele de ţesut vascular sunt răspândite neuniform (la monocotiledonate), iar la dicotiledonate sunt ordonate circular; - frunzele au nervuri paralele la monocotiledonate, iar la dicotiledonate nervurile sunt penat sau palmat ramificate; - florile sunt pe tipul trei sau multiplu de trei la monocotiledonate, pe tipul cinci sau multiplu de cinci, rar pe tipul patru la dicotiledonate; - embrion cu un cotiledon ⇒monocotiledonate; - embrion cu două cotiledoane ⇒dicotiledonate; Reprezentanţi ai clasei Monocotiledonate: - familia graminee (grâu , porumb, orz, ovăz, secară, trestia de zahăr) - familia liliacee (ceapa, usturoi, laleaua ) - familia iridacee (stânjenel, gladiola) - familia amarilidacee (ghiocel, narcisa) Reprezentanţi ai clasei Dicotiledonate: - familia rozacee (măceş, măr, păr, gutui, cireş, frag, căpşuni) - familia papilionacee sau leguminoase (mazărea, fasolea, lintea, soia, salcâmul) - familia asteracee (floarea soarelui, păpădia, crizantema) - familia crucifere sau brasicacee (varza, rapiţa, ridichea, micşuneaua) - familia ranunculacee (piciorul cocoşului, bujorul) - familia umbelifere sau apiacee (morcov, pătrunjel, ţelina ) - familia lamiacee (urzica, busuioc, cimbru) 21
22. - familia solanacee (cartof, ardei, tutun) - familia fagacee (stejar, fag, castan). Floarea la angiosperme : - codiţă = pedicel, peduncul; - receptacul = parte lăţită a pedunculului; - sepale = frunzuliţe verzi, totalitatea lor formează caliciu; - petale = colorate divers, formează corola; - stamine = formate din filament şi anteră cu grăuncioare de polen, totalitatea lor = androceu; - carpele - gineceul = format din ovar cu ovule, stil şi stigmat; Alcătuirea florii la angiosperme Când se formează tubul polinic, nucleul generativ se divide în două spermatii (fecundaţia este dublă). În ovul se formează sacul embrionar cu opt celule haploide: două sinergide şi o oosferă la un capăt; trei antipode la capătul opus şi nucleul secundar (2n) în mijloc. 22
23. Structura ovulului REGNUL ANIMALIA METAZOARE - organisme eucariote pluricelulare care, în cursul dezvoltării individuale, parcurg trei stadii preembrionare: morulă, blastulă şi gastrulă. Unele metazoare se dezvoltă din două foiţe embrionare (ectoderm şi endoderm) şi se numesc didermice sau diploblastice (spongierii şi celenteratele), altele, prezintă în plus a treia foiţă − mezodermul- şi se numesc tridermice sau triploblastice (restul metazoarelor); - sunt heterotrofe care ingeră hrana şi o digeră în cavităţi specializate ale corpului; - au dezvoltate ţesuturi, organe şi sisteme pentru mişcare, pentru perceperea stimulilor şi un sistem nervos pentru coordonarea activităţii acestora. Nevertebrate: Filumurile: spongieri, celenterate, viermi laţi, viermi cilindrici, viermi inelaţi, moluşte, artropode, echinoderme şi stomocordate. Cordate: Filumurile: urocordate, cefalocordate, vertebrate. Animalele didermice: spongieri (poriferii) şi celenteratele. Filum celenterate (Cnidaria) : - metazoare acvatice inferioare, simetrie radiară sau secundar bilaterală; - 2 straturi de celule între care se află o substanţă gelatinoasă = mezoglee; - au celulele diferenţiale: musculare, nervoase, epiteliale, cnidoblaste (celule cu rol de apărare), urticante; - cavitatea corpului: - simplă (hidrozoare) - compartimentată (antozoare) - cu aspect de sistem gastrovascular (scifozoare); - au un singur orificiu : bucoanal înconjurat de tentacule; - digestie: - extracelulară, în cavitatea corpului; - intracelulară - reproducere: −asexuată; −sexuată. - 2 forme de existenţă : −polip −forma fixă; −meduza −forma mobilă. Clasificare (3 clase) : 23
24. a. hidrozoare: predomină forma de polip - Hydra viridis (hidra de apă dulce) are aspect saciform, orificiu bucoanal cu tentacule, hrănire activă, iar digestia este extracelulară continuată cu cea intracelulară; b. scifozoare: meduza de curent rece (Aurelia aurita) este transparentă, asemănătoare unei umbreluţe, nutriţia este heterotrofă; c. antozoare (anthos = floare; zoon = animal) : coralul roşu (Corallium rubrum), dediţei de mare, Madrepora sp. ⇒formarea recifelor de corali. Animale tridermice Încrengătura (filum) viermi laţi (Plathelmintes) - sunt primele organisme cu organe. Corpul este turtit dorsoventral. - Sunt lipsiţi de celom; - Majoritatea sunt viermi paraziţi. Clasificare: - clasa trematode – cuprinde viermi paraziţi a căror denumire vine de la prezenţa unui orificiu (trema) în mijlocul ventuzei bucale. Reprezentant: Fasciola hepatica (viermele de gălbează) care se fixează în canalele biliare ale ovinelor. Are forma unei seminţe de dovleac. Respiră anaerob. - clasa cestode – cuprinde viermi plaţi paraziţi cunoscuţi şi sub numele de tenii. Taenia solium (tenia porcului) care are corpul alcătuit din : scolex cu cârlige şi ventuze de fixare, gât şi strobil (cu numeroase segmente = proglote). Are creştere continuă. Sistemul reproducător se repetă în fiecare segment ⇒număr imens de ouă. Nu au sistem digestiv, hrana ajunge prin osmoză în corpul parazitului. Respiraţia este anaerobă. Are două gazde: gazda intermediară este porcul, iar cea definitivă este omul (la nivelul intestinului subţire). Încrengătura viermilor cilindrici (Nemathelminthes) - liberi sau paraziţi; - corp moale, nesegmentat; - simetrie bilaterală; - prezintă teacă musculocutată - apare o cavitate internă = pseudocelom. Au orificiu bucal şi orificiu anal. Reprezentanţi : - clasa nematode cu: limbricul (Ascaris sp.), Trichinella sp. (trichina) şi Oxyurus (oxiurul). Încrengătura viermilor inelaţi (Annelida) : - sunt celomate (cavitate internă adevărată). Corpul este segmentat. - au sistemul nervos (ganglionar scalariform), sistem digestiv, respirator, circulator şi excretor. - pe părţile laterale ale corpului au nişte expansiuni tegumentare = parapode sau cheţi. Reprezentanţi : 24
25. - Polichete−ex. Nereis – au parapode şi cheţi. Au cap distinct, ochi, tentacule. - Oligochete −râma (Lumbricus terestris). Nu au cap, nu au parapode, cheţii sunt înfipţi direct în tegument. Sunt saprofite. Importanţă ecologică - datorită galeriilor pe care le sapă şi prin care se asigură aerisirea solului, pătrunderea apei în sol şi ameliorarea structurii acestuia, oligochetele sunt considerate adevărate „pluguri” naturale. - Hirudinee − lipitoarea (Hirudo medicinalis), este ectoparazit temporar, saliva conţine o substanţă anticoagulantă = hirudină. Trăieşte în ape stătătoare. Importanţă: lipitorile sunt folosite în chirurgia plastică, în repararea ţesuturilor, în restabilirea postoperatorie a fluxului sanguin şi împotriva coagulării sângelui. Încrengătura moluşte (Mollusca) - corp moale, protejat de cochilie. Simetria este bilaterală (cu excepţia gasteropodelor = melci). Corpul este alcătuit din cap, masă viscerala şi picior. Masa viscerală este acoperită cu o manta care secretă cochilia. Piciorul este musculos, cu forme diverse. Între manta şi corp se află cavitatea paleală unde se găsesc branhiile. La unele forme mantaua este bine vascularizată şi permite schimburile de gaze respiratorii. Reprezentanţi : - clasa gasteropode (melcii) au masa viscerală protejată de o cochilie calcaroasă în spirală, prezintă tentacule,iar capul şi piciorul se pot retrage în cochilie. Sunt hermafrodiţi, cu fecundaţie internă. Pot fi utilizaţi în alimentaţie. - clasa lamelibranhiate (scoici) cuprinde moluşte care trăiesc în ape dulci sau marine. Au simetrie bilaterală, sunt lipsite de cap, masa viscerală este protejată de valve prinse de ligamente. Se hrănesc prin filtrarea apei, respiră prin branhii, iar reproducerea este sexuată, sexele fiind separate. Sunt utilizate în alimentaţie, pentru confecţionarea unor obiecte de podoabă, bibelouri, nasturi sau pentru obţinerea perlelor. - clasa cefalopode (caracatiţa, sepia, nautilul) cuprinde cele mai evoluate moluşte. Piciorul s-a transformat în braţe sau tentacule şi în sifon. Cochilia este externă şi spiralată (nautil) sau internă şi redusă (sepie, caracatiţă). Mediul de viaţă este exclusiv marin, nutriţia carnivoră, respiraţia branhială, reproducere sexuată, cu sexe separate. Au valoare nutritivă. Încrengătura artropode (Arthropoda) - corp segmentat, protejat de un exoschelet format din chitină. Năpârlesc pentru că învelişul dur nu le-ar permite creşterea. Au apendice (‘picioruşe’ cu segmente articulate între ele, de aici denumirea grupului). Musculatura corpului este striată. Sunt adaptate tuturor mediilor de viaţă. 25
26. Au un sistem respirator traheal (tuburi care se deschid la exterior prin pori şi duc aerul direct la ţesuturi) Reprezentanţi : - clasa Arahnide (păianjeni) − corp format din cefalotorace şi abdomen, 4 picioare articulate, o pereche de cleşti (chelicere) cu canale ale glandei veninoase, glande sericigene (pentru pânza de păianjen). Reproducere sexuată, sexe separate şi dimorfism sexual. Importanţă: distrug insectele dăunătoare. Unele specii parazitează alte organisme şi pot transmite agenţi patogeni ( ex. pentru encefalită). - clasa Crustacee (raci) : - cefalotorace şi abdomen; - exoscheletul este format din chitină impregnată cu carbonat de calciu; - 2 perechi de antene; - pereche de cleşti; - crustă calcaroasă. - clasa Miriapode (urechelniţa) −număr mare de picioruşe - clasa Insectele: cele mai numeroase animale, adaptate la toate mediile de viaţă. Corp: −cap cu antene şi ochi compuşi −torace pe care se prind aripile dorsal şi picioarele ventral; −abdomen Se dezvoltă prin metamorfoză. Locomoţia se realizează prin zbor la majoritatea insectelor. Sunt fitofage sau carnivore, respiră prin trahei, reproducerea este sexuată, iar dezvoltarea prin metamorfoză incompletă (lăcustă) sau completă (ex. cărăbuşul). Importanţă: unele insecte sunt dăunătoare pentru culturile agricole sau parazitează pe om şi pe animalele domestice dar există şi specii folositoare pentru că realizează polenizarea sau produc miere. Fluturele de mătase este crescut pentru firul din care îşi construieşte gogoşile pentru protejarea pupele. CORDATE (CHORDATA) Animale tridermice, deuterostomieni, celomate, prezintă un schelet intern reprezentat de notocord (coarda dorsala), tubul nervos situat dorsal, fantele branhiale derivate din faringe. 26
27. Cuprinde trei încrengături : - Urocordate (tunicate) - cele mai primitive cordate, animale marine cu corpul închis într-o tunică protectoare, notocordul este prezent doar în stadiul larvar şi dispus în partea posterioară a corpului. Exemplu: -Ascidia - Cefalocordatele (Cephalochordata) - cuprinde animale marine asemănătoare cu peştii, notocordul persistă şi la adult şi se întinde pe toată lungimea corpului. Exemplu: - Amfioxus (Branchiostoma lanceolatum) - Vertebrate - cele mai numeroase şi mai evoluate cordate la care notocordul, prezent doar în stadiul embrionar, este înlocuit la adult cu coloana vertebrală alcatuită din vertebre dispuse metameric de la cap la coadă. La aceasta se adaugă craniul şi scheletul membrelor. Vertebratele pot fi: poikiloterme - t0 C corpului variabilă (ciclostomi, peşti, amfibieni, reptile); homeoterme - t0 C corpului constantă (păsări, mamifere); Sunt adaptate la diferite moduri de locomoţie, sunt răspândite în toate mediile de viaţă. Au musculatura diferenţiată. Au sistem nervos : - central: - encefal, măduva spinării; - periferic: - nervi, ganglioni; Au organe de simţ perfecţionate, sistem digestiv (tub digestiv, glande anexe), respiraţie branhială, pulmonară, cutanee, sistem excretor format din rinichi şi căi urinare, sexele sunt separate, fecundaţia poate fi externă şi internă. Se împart în: 1) vertebrate fără fălci (agnate); 2) vertebrate cu fălci (gnatostome); a) Agnate - clasa ciclostomi - vertebrate fără fălci cu gura rotundă şi permanent deschisă şi cu care se fixează de pielea peştilor, tegumentul este lipsit de solzi, motocordul se menţine toată viaţa. Exemplu: - chiscarul (Endontomyzon danfordi). b) Gnatostome - vertebrate cu fălci cuprinde : - supraclasa peşti: - cartilaginoşi - osoşi - supraclasa tetrapode: - amfibieni - reptile - păsări - mamifere CLASA PEŞTII - vertebrate acvatice cu formă hidrodinamică, corpul acoperit cu solzi, au înotătoare perechi (pectorale şi abdominale) şi neperechi (dorsală, codală, anală). Peştii cartilaginoşi – au schelet cartilaginos, înotătoarea codală are lobii inegali (heterocercă), gura este dispusă subterminal, respiră prin branhii adăpostite în pungi branhiale ce se deschid la exterior prin fante branhiale. Exemplu: rechinul, pisica de mare, vulpea de mare, torpila, peştele ferăstrău. Peşti osoşi : - au schelet osificat parţial sau total, solzi lipsiţi de ghimpi, au glande care secretă mucus, înotătoarea codală are lobi egali (homocercă); gura este dispusă terminal, branhiile sunt adăpostite în camerele branhiale, acoperite cu 27
28. opercule; au vezică înotătoare (după variaţia volumului de gaz din ea – se scufundă sau se ridică la suprafaţă). Se împart în : - Acipenseride (sturioni, moruni, cega, păstruga, nisetru) cu scheletul parţial osificat, iar înotătoarea codală este heterocercă. Produc icre negre. - Teleosteenii (crap, păstrăv, ştiuca, scrumbie, somn, etc.) sunt peşti evoluaţi, cu schelet osos şi înotătoare codală homocercă. - Dipnoi - au respiraţie dublă - prin branhii (condiţii normale), prin vezica înotătoare bine vascularizată cu rol de plămâni (condiţii de secetă) - în râurile din Africa şi Australia. - Crossopterigieni - scheletul înotătoarelor perechi asemănător cu scheletul membrelor de la tetrapode. Au respiraţie dublă. Exemplu: Latimeria - unicul reprezentant - Madagascar. Importanţă: ecologică deoarece peştii sunt verigi importante în lanţurile trofice din ecosistemele acvatice. Carnea şi icrele sunt alimente valoroase pentru o bună parte din populaţia umană. CLASA AMFIBIENI - trăiesc şi în apă şi pe uscat, respiră prin plămâni şi piele (umedă, subţire şi bogat vascularizată). Sunt animale poikiloterme (temperatura corpului variază în funcţie de temperatura mediului). Locomoţia se realizează prin salturi în mediul terestru şi prin înot în mediul acvatic; - larvele (mormolocii) respiră prin branhii, se dezvoltă prin metamorfoză. Se împart în : - urodele (amfibieni cu coadă). Exemplu: salamandra, tritonul. - anure (amfibieni fără coadă). Exemplu: broasca de lac, brotăcel. - apode (fără membre). Exemplu: scormonitorul inelat. CLASA REPTILE - sunt vertebrate adaptate mediului terestru şi secundar mediului acvatic. Se deplasează prin târâre, corpul acoperit de tegument cu solzi sau scuturi, respiraţia pulmonară, sunt , în general, carnivore. au membre scurte şi dispuse lateral, unele nu au membre, ou cu înveliş pergamentos şi sunt primele vertebrate la care apar anexele embrionare: amnios şi alantoidă (cu rol de protecţie, excreţie şi respiraţie). Se împart în: - ofidieni - şerpi - lacertilieni - şopârle - chelonieni - broaşte ţestoase - crocodilieni - crocodili CLASA PĂSĂRI - adaptate la zbor: formă aerodinamică, membrele anterioare transformate în aripi, corpul acoperit cu pene, puf, fulgi, oasele pneumatice, nu au dinţi, ouăle acoperite cu o coajă calcaroasă. Sunt homeoterme. Plămânii păsărilor comunică cu cei nouă saci pulmonari, de unde se prelungesc uneori în oase care devin pneumatice. Zbor: - planat - aripi întinse; - ramat - bat aripile. Păsările bune zburătoare au o prelungire a sternului numită carenă de care se prind muşchii pectorali bine dezvoltaţi. Se numesc carenate. Cele fără carenă = acarenate. Ex. struţul, pasărea kivi. Păsările se pot clasifica în: 28
29. - scurmătoare – găina - înotătoare – raţa, lebăda, pinguinul, gâsca sălbatică; - răpitoare de zi – vultur, uliul găinilor,şoricarul, acvila; - răpitoare de noapte – bufniţa, cucuveaua; - columbiforme – porumbei, turturele; - paseriforme – rândunica, ciocârlia, privighetoarea, vrabia, etc. Importanţă: sursă de hrană pentru unele carnivore şi pentru om, distrug unele insecte dăunătoare plantelor. CLASA MAMIFERE - puii sunt hrăniţi cu laptele produs de mamele, sunt cele mai evoluate vertebrate, au pielea prevăzută cu diferenţieri cornoase (gheare, copite, solzi, ţepi, pene) şi glandulare (glande sebacee, sudoripare şi mamare). Sunt homeoterme. Mamiferele populează toate zonele geografice şi mediile de viaţă. Dentiţia este adaptată regimului de hrană (insectivor, carnivor, erbivor, omnivor). După modul de reproducere şi dezvoltare al puilor, se împart în: - Monotreme-se înmulţesc prin ouă (ovipare). Exemplu: ornitorinc, echidna. - Marsupiale - nasc puii incomplet dezvoltaţi, dezvoltarea este continuată în marsupiu unde se află şi mamelele. Ex: cangurul, cârtiţa marsupială, lupul cu pungă. - Placentarele - embrionul se dezvoltă în uterul mamei, de care se leagă prin placentă. Pe lângă anexele embrionare apărute încă de la reptile – amnios şi alantoidă – apare placenta fixată de peretele uterului, ceea ce permite dezvoltarea completă a embrionului. Placentarele cuprind mamifere cum ar fi: - insectivore: ariciul, cârtiţa, chiţcanul; - carnivore: câini, pisici, râsul, lupul, vulpea; - erbivore: nerumegătoare (mistreţul, calul) şi rumegătoare (vaca, oaia, capra); - pinipede: foci, morse, - edentate: furnicar, - chiroptere: lilieci, - rozătoare: iepuri, şoareci, - cetacee: balenă, delfin, - proboscidieni: elefantul, - copitate: porc, urs, cal, - primate: maimuţa, omul. 29
30. CONSERVAREA BIODIVERSITĂŢII ÎN ROMÂNIA Biodiversitatea (diversitatea speciilor) reprezintă varietatea organismelor ce populează un anumit spaţiu (habitat). Biodiversitate înseamnă specii numeroase dar şi un fond de gene imens care poate fi utilizat în ameliorarea plantelor cultivate. Plantele asigură nu doar hrana pentru toate celelalte organisme ci şi produse de interes industrial: fibre, coloranţi, esenţe, medicamente, uleiuri, tananţi, aromatizanţi şi oxigenul necesar respiraţiei. Exploatarea iraţională a diversităţii organismelor a determinat dispariţia multor specii şi chiar grupe întregi de specii. Când biodiversitatea scade, fondul genetic este puternic ameninţat. Deşi ideea ocrotirii naturii este veche, ea a devenit o problemă esenţială a omenirii mai ales în ultima vreme când efectele deteriorării mediului au devenit uneori catastrofale. Căi pentru protejarea mediului: - ocrotire unor specii pe cale de dispariţie printr-o legislaţie corespunzătoare, declarându-le monumente ale naturii. În ţara noastră sunt declarate monumente ale naturii şi ocrotite următoarele specii de plante: floarea de colţ, garofiţa Pietrei Craiului, ghinţura, sângele voinicului, bulbucii de munte, iedera albă, papucul doamnei, laleaua pestriţă, floarea de lotus, nufărul alb, brânduşa galbenă, ghimpele, crinul de pădure, bujorul românesc, jneapănul, tisa, laricea etc.. Dintre animalele ocrotite fac parte: aspretele şi lostriţa, broasca de mlaştină, broasca ţestoasă de uscat, şarpele de nisip, pelicanul comun, pelicanul creţ, lebăda,lopătarul, dropia, corbul, cocoşul de munte, cocoşul de mesteacăn, bufniţa, capra neagră, râsul etc.. - înfiinţarea de parcuri şi rezervaţii naturale unde să fie asigurate condiţii optime pentru unele specii de plante şi animale aflate în pericol. În ţara noastră această acţiune a început încă de la sfârşitul secolului al XIX- lea, printre iniţiatori aflându-se Dimitrie Brândza, întemeietorul Grădinii Botanice din Bucureşti. În 1928, Emil Racoviţă propune elaborarea unei legi speciale pentru ocrotirea unor specii considerate 30
31. adevărate comori. În 1930 este înfiinţată Comisia Monumentelor Naturii. Aceasta a pus sub ocrotire Rezervaţiile naturale „Parcul Naţional Retezat”, „Pietrosul Rodnei”, „Pădurea Letea”, „Piatra Craiului”, „Codrul Secular Slătioara”. Parcul Delta Dunării, Parcul Naţional Retezat şi Parcul Naţional din Munţii Rodnei sunt recunoscute pe plan internaţional ca rezervaţii ale biosferei. În prezent, de ocrotirea naturii se ocupă o serie de organisme naţionale şi internaţionale: Ministerul Apelor, Pădurii şi Protecţiei Mediului, Comisia pentru Ocrotirea Monumentelor Naturii (în ţara noastră), UNESCO, OMS (Organizaţia Mondială a Sănătăţii), UICN (Uniunea Internaţională pentru Conservarea Naturii) – pe plan mondial. CAP. II. CELULA – UNITATEA STRUCTURALĂ ŞI FUNCŢIONALĂ A VIEŢII STRUCTURA, ULTRASTRUCTURA ŞI ROLUL COMPONENTELOR CELULEI Definiţie: celula este unitatea structurală şi funcţională a organismelor. Poate exista independent sau în complexe celulare. Când este independentă, reprezintă un sistem biologic deschis (deoarece reuneşte mai multe componente sau subsisteme). Când este integrată într-un ţesut, celula reprezintă un subsistem care se subordonează sistemului (ţesutului) din care face parte. Tipuri de celule Există două tipuri fundamentale de organizare celulară: procariot şi eucariot. Organizarea de tip procariot este caracteristică organismelor din regnul Monera: bacterii şi cianobacterii. Organizarea de tip eucariot este întâlnită la toate celelalte organisme. CELULELE PROCARIOTE - au organizare simplă, iar materialul lor nuclear nu este delimitat de citoplasmă; - au dimensiuni reduse, formă sferică sau cilindrică. Structură: 1. Peretele celular rigid, dominant lipoproteic. Conţine o componentă specifică numită sac mureinic. 2. Membrana celulară sau plasmalema – delimitează citoplasma. Este lipoproteică, are două straturi de fosfolipide printre care se găsesc proteine globulare. 3. Citoplasma - ocupă tot spaţiul celular. Este o soluţie coloidală în care mediul de dispersie este apa , iar faza dispersată sunt substanţele organice şi minerale. În 31
32. celulele tinere, citoplasma aderă strâns la membrană şi se prezintă ca o masă densă, omogenă. În celulele mature, citoplasma se depărtează de membrană, capătă aspect granulat şi se vacuolizează. 4. Materialul genetic (nucleoid sau echivalent nuclear). Nu are înveliş nuclear, se află direct în citoplasmă. Este reprezentat printr-un singur cromozom, alcătuit dintr- o moleculă de ADN de formă circulară, foarte bine pliată. Înainte de diviziune, în celulă pot fi 2 sau 4 cromozomi. Cromozomul bacterian poartă informaţia genetică necesară coordonării metabolismului, creşterii şi multiplicării celulare. 5. Ribozomii – particule citoplasmatice foarte mici, alcătuite din ARN şi proteine. Numărul lor variază în funcţie de starea de activitate a celulei. Rol : sinteza proteinelor. 6. Aparatul fotosintetic – prezent la bacteriile fotosintetizatoare. Este format din lamele şi vezicule ale membranei celulare (tilacoide). Conţine pigmenţi fotosintetizatori. La bacterii aparatul fotosintetizator este legat de membrană, iar la algele albastre–verzi = cianobacterii este separat de membrană. 7. Mezozomii sunt structuri formate prin invaginarea membranei celulare. De ei este ancorat cromozomul bacterian. Au funcţii multiple, dar în special, participă la respiraţia celulară. 8. Incluziunile celulare – sunt produşi metabolici aflaţi temporar în celulă. Pot fi organici (amidon, glicogen) sau anorganici ( CaCO3, sulf coloidal). Celulă procariotă Se înmulţesc prin diviziune directă sau sciziparitate. CELULE EUCARIOTE - au forme diverse şi structură complexă; - dimensiuni medii 10-30µ ; - prezintă compartimentarea spaţiului celular printr-un sistem de membrane (citomembrane sau endomembrane). Structură 1. Membrana celulară (membrana plasmatică, plasmalema ) este un înveliş universal de natură lipoproteică. Moleculele componente sunt dispuse conform 32
33. modelului în ,,mozaic fluid” (proteinele sunt dispersate pe şi în straturi de fosfolipide rezultând un caracter mozaicat). Fosfolipidele conţin grupări polare hidrofile şi hidrofobe. Cele hidrofile se orientează spre interiorul, respectiv exteriorul membranei, iar cele hidrofobe spre mijlocul membranei. Structura membranei celulare Lipidele reprezintă o barieră în calea substanţelor hidrofile sau încărcate electric dar sunt permeabile pentru substanţele lipofile. Proteinele reprezintă componenta funcţională; asigură specificitatea membranelor. Ele se pot găsi la exteriorul stratului lipidic (extrinseci) sau în interior (intrinseci). Dacă traversează stratul lipidic rezultă proteine transmembranare. Proteinele ,,permit“ trecerea anumitor substanţe în celulă. Asigură schimburile selective între celulă şi mediul extern. 2. Peretele celular – este o structură întâlnită doar la ciuperci, alge şi plante. Este un înveliş suplimentar, rigid dominant polizaharidic. Este considerat component neviu sau neprotoplasmatic. Are rol de exoschelet (schelet extern). Asigură rezistenţa plantei la factori de mediu şi la acţiunea gravitaţiei. Pereţii celulari sunt solidarizaţi între ei printr-o formaţiune numită lamelă mijlocie. Peretele celular şi lamela mijlocie La plante, componenta de bază a peretelui celular este celuloza (considerată cea mai abundentă substanţă organică din natură). În cazul ciupercilor, componenta de bază este chitina, celuloza fiind absentă. Pereţii celulari prezintă pori, numiţi punctuaţiuni. La acest nivel, ajung cordoane citoplasmatice care vor realiza conexiuni funcţionale cu celulele vecine. Ele se numesc plasmodesme. Pereţii celulari pot fi impregnaţi cu diverse substanţe care le conferă o rezistenţă sporită; cu suberină (la plantele lemnoase la care se distruge epiderma, iar funcţia de apărare este luată de un ţesut numit suber sau lignină (în pereţii vaselor lemnoase). 3. Citoplasma - constituent universal viu sau protoplasmatic. Cuprinde spaţiul dintre membrana celulară şi nucleu. Este formată dintr-o substanţă fundamentală numită citosol sau hialoplasmă sau matrix citoplasmatic şi organite celulare. 33
34. Citosolul este o soluţie coloidală care se poate afla sub formă relativ fluidă numită sol (în celulele cu activitate fiziologică intensă) sau în stare vâscoasă numită gel (în celulele cu metabolism latent). Cele două stări sunt reversibile. 4. Organitele celulare – sunt compartimente celulare delimitate de membrane simple sau duble şi în care se desfăşoară procese metabolice specifice, relativ independente de alte compartimente (reticul endoplasmatic, dictiozomi, mitocondrii, lizozomi, centrozom, plastide, vacuole). Excepţie: ribozomii, care nu sunt delimitaţi de membrane dar sunt consideraţi organite celulare pentru că au rol foarte important în sinteza proteinelor. 5. Ribozomii - au aspect de granule dispersate în citoplasmă sau ataşate de membranele reticulului endoplasmatic (RE). Se mai numesc granulele lui Palade. Sunt formaţi din două subunităţi inegale, în compoziţia cărora intră ARN şi proteine (sunt ribonucleoproteine). Au rol în sinteza proteinelor. 6. Reticulul endoplasmatic - un sistem de canalicule ramificate, uneori cu dilataţii numite vacuole. Leagă membrana celulară de membrana externă a nucleului şi se extinde în tot spaţiul celular. Asigură transportul intra şi intercelular. Poate fi neted (REN) sau rugos (REG) – acesta din urmă având ataşaţi ribozomi pe membrane şi participă la sinteza de proteine. 7. Dictiozomii (aparatul Golgi) – sunt vezicule aplatizate, strâns solidarizate, delimitate de citomembrane. Din ei se pot desprinde vezicule în care sunt împachetate substanţe care vor fi transportate în alte părţi ale celulei sau la exterior. Rol: secretă polizaharide, enzime sau hormoni. Aparat GOLGI 8. Lizozomii - sunt vezicule delimitate de membrane în care se află enzime hidrolitice. Rol: degradarea enzimatică a unor substanţe. Se mai numesc ,,stomacul celulei”. Se găsesc mai ales în celula animală. 9.Vacuolele - compartimente veziculare, delimitate de o membrană numită tonoplast. Au rol în depozitarea apei, a unor ioni minerali sau substanţe organice diverse. Totalitatea lor formează vacuomul celular. 10. Mitocondriile – sunt organite prezente în toate celulele eucariote aerobe. Au formă, număr şi mărimi variabile. Sunt organite autodivizibile deoarece conţin ADN, ARN, ribozomi şi proteine specifice, adică un aparat genetic de tip procariot. Concluzia: mitocondriile sunt la origine bacterii de tip aerob care au ajuns în simbioză cu celula eucariotă. Structură: - învelişul mitocondrial este format din două membrane: externă (netedă şi cu numeroşi pori) şi internă (cutată, înalt impermeabilă şi energizantă); 34
	 - matrixul mitocondrial, este o soluţie de substanţe organice şi minerale în care domină enzimele care catalizează reacţiile din ciclul Krebs (degradarea acidului piruvic la dioxid de carbon, apă şi energie). - aparatul genetic de tip procariot. Rol: asigură respiraţia celulară („uzinele energetice ale celulei”). Mitocondria Plastidele – sunt organite specifice organismelor vegetale (alge şi plante). Totalitatea plastidelor dintr-o celulă formează plastidomul. Sunt autodivizibile. Au forme şi mărimi diferite. Se clasifică în: - Fotosintetizatoare (cloroplaste, rodoplaste, feoplaste) - Nefotosintetizatoare (leucoplaste, cromoplaste). Plastidele provin din proplastide care sunt plastide mici, nediferenţiate, care se divid. Leucoplastele - sunt plastide fără pigmenţi (incolore), cu rol în depozitarea unor substanţe de rezervă: amidon (amiloplaste), uleiuri volatile (oleoplaste) sau proteine (proteoplaste). Cromoplastele – sunt plastide colorate în galben, portocaliu sau roşu. Conţin pigmenţi carotenoizi (xantofila, carotina). Ex. petalele florilor. Cloroplastele - au rol în procesul de fotosinteză deoarece conţin pigmenţi asimilatori - clorofile. La algele roşii, întâlnim rodoplastele care conţin un pigment roşu, ficoeritrina, alături de clorofila a şi d. La algele brune se găsesc feoplastele, care conţin fucoxantină (pigment brun) şi clorofila a + c. Purtătorii de pigmenţi de la alge se mai numesc cromatofori. Structura unui cloroplast: - învelişul cloroplastelor este dublu: membrana externă şi membrana internă; - stroma - este substanţa fundamentală în care se află enzime care catalizează reacţiile de întuneric ale fotosintezei (ciclul Calvin). - aparatul genetic 

	 – format din ADN şi ARN proprii, alături de proteine şi ribozomi proprii. Se replică (se divid) independent de informaţia din nucleu. Este un aparat genetic de tip bacterian. Concluzie: plastidele sunt la origine bacterii fotosintetizatoare simbionte. 35
	
	- sistemul tilacoidal - format din vezicule aplatizate numite tilacoide. Tilacoidele sunt asociate şi ordonate unul peste altul sub formă de fişicuri cilindrice numite grane. Zonele dintre grane se numesc intergrane. Membranele tilacoidale se deosebesc de alte membrane pentru că au pigmenţi clorofilieni datorită cărora sunt capabile de conversia energiei luminoase în energie chimică, în cadrul reacţiilor de lumină ale fotosintezei. Cloroplast Nucleul - este cel mai voluminos organit. Conţine informaţia genetică şi are rol coordonator al celulei. Este autodivizibil. Celulele pot fi mononucleate (majoritatea), binucleate (celulele hepatice) sau polinucleate (celulele musculare striate). Forma nucleului este de obicei, sferică sau turtită atunci când sunt pline cu produşi metabolici, care împing nucleul în apropierea membranei celulare. Celulele active au un nucleu lobat (oferă o suprafaţă mare de schimb). Structură: - înveliş format din două membrane prevăzute cu pori (pentru schimburile de substanţe dintre nucleu şi citoplasmă). Învelişul diferenţiază celula eucariotă de cea procariotă. - nucleoplasma (carioplasma) – are consistenţă fluidă. În nucleoplasmă sunt înglobate cromatina şi nucleolul sau nucleolii. Cromatina este alcătuită din ADN, ARN, proteine histonice şi nonhistonice, ioni de calciu şi magneziu, lipide. În timpul diviziunii celulare, cromatina se spiralizează şi formează cromozomii. Nucleolul este format din ARN şi proteine şi are rol în biogeneza ribozomilor. ADN-ul conţine informaţia genetică necesară celulei. Pe baza acestei informaţii se realizează sinteza substanţelor necesare metabolismului celular şi se asigură transmiterea acesteia la alte celule în procesul de diviziune. ARN-ul se sintetizează pe matriţă de ADN şi poate fi: ARN–mesager care copiază un segment de ADN şi transportă acest mesaj în citoplasmă la ribozomi unde are loc sinteza de proteine; ARN–de transport care leagă anumiţi aminoacizi şi îi transportă la locul sintezei proteice, ARN– ribozomal care intră în alcătuirea ribozomilor alături de proteinele ribozomale. Cilii şi flagelii - sunt organite prezente doar la anumite celule care se pot deplasa. 36
37. Un flagel are: membrană, teacă, axonemă (formată din proteine contractile). La baza flagelului / cilului, se află corpul bazal care generează axonema şi coordonează mişcările organitelor. Centrozomul - se află în celulele animale. Este format din doi centrioli aşezaţi perpendicular unul pe celălalt. În jurul lor se află o zonă plasmatică mai densă, numită centrosferă. În prima etapă a diviziunii (profază), centriolii se deplasează spre polii celulei şi, între ei, se formează fusul de diviziune. De filamentele fusului de diviziune se ataşează cromozomii prin intermediul centromerelor. Funcţiile celulei: 1. Excitabilitatea – este răspunsul specific dat de o celulă la acţiunea unui factor de mediu. 2. Mişcarea - presupune deplasarea activă a unor constituenţi celulari (mitocondrii, cloroplaste), precum şi curenţii citoplasmatici din celulă. Unele celule au cili, flageli sau pseudopode. 3. Semipermeabilitatea - este proprietatea membranei celulare de a fi permeabilă pentru apă şi anumite substanţe sub formă de ioni sau molecule şi impermeabilă pentru substanţe de dimensiuni mari. 4. Transportul celular - poate fi pasiv (fără consum de energie) prin difuziune (deplasarea moleculelor de la concentraţie mare la concentraţie mică) şi prin osmoză (trecerea apei prin membrane dintr-o soluţie diluată spre o soluţie concentrată) sau activ, cu consum de energie. Se realizează împotriva gradientului de concentraţie (de la concentraţie mică la concentraţie mare), prin utilizarea proteinelor de transport, canalelor sau pompelor ionice. 5. Polarizarea electrică a membranei - datorită repartiţiei inegale a ionilor (+) şi (-) pe cele două feţe ale membranei. 

	DIVIZIUNEA CELULARĂ Diviziunea celulară asigură continuitatea vieţii. Se finalizează cu înmulţirea celulelor şi, ca urmare, cu înmulţirea organismelor (în cazul celor unicelulare), cu formarea corpului sau cu formarea gameţilor. Factorii diviziunii celulare pot fi interni sau externi. Factorii interni se referă la starea de sănătate a celulelor şi la procesele metabolice care duc la dublarea conţinutului celular. Factorii externi pot fi: temperatura, diferite substanţe stimulatoare, vitamine, radiaţii X. Când celulele cresc, nu-şi mai pot îndeplini funcţiile în organism. Prin diviziune, se restabileşte volumul iniţial. Perioada de la formarea unei celule şi până la încheierea diviziunii celulare, poartă numele de ciclu celular. Durata ciclului celular diferă de la un tip de celulă la altul. Ciclul celular cuprinde două etape: interfaza şi diviziunea. Interfaza (interchineza) este etapa dintre două diviziuni succesive. Cuprinde aproximativ 90% din durata ciclului celular. Este subdivizată în trei perioade: G1 sau etapa presintetică - se desfăşoară procese care pregătesc faza următoare: sinteza enzimelor implicate în replicarea ADN şi în transcrierea informaţiei genetice, decondensarea cromozomilor (care sunt monocromatidici) şi replicarea centrozomului; perioada S (de sinteză) în care se replică materialul genetic şi cromozomii devin bicromatidici; perioada G2 37
38. (postsintetică sau premitotică) în care se sintetizează moleculele necesare desfăşurării mitozei. Diviziunea propriu - zisă este relativ scurtă (cc. 10%). Procesele din această etapă duc la diviziunea nucleului (cariochineza) şi a citoplasmei (citochineza) şi se finalizează cu formarea a două sau patru celule fiice. În diviziune sunt implicate mai multe formaţiuni: cromozomii şi fusul de diviziune. Cromozomii sunt structuri genetice care poartă informaţia ereditară. Numărul lor este constant pentru o anumită specie. Între două diviziuni (în interfază), cromozomii se găsesc sub formă decondensată, respectiv sub formă de cromatină. Cromatina are ca unităţi structurale nucleosomii alcătuiţi dintr-un cilindru de proteine histonice pe care se înfăşoară fibra de AND, formând câte o spiră la fiecare capăt al cilindrului. Cromozomul din primele faze ale diviziunii are în componenţa sa două elemente fibrilare (fibre de cromatină) numite cromatide. Cele două cromatide ale unui cromozom sunt omoloage (identice) din punct de vedere morfologic, biochimic, genetic şi funcţional; una reprezintă copia celeilalte, deoarece rezultă în urma unui fenomen de replicare semiconservativă. Se mai numesc cromatide surori sau cromozomi fii. Cromatidele sunt unite într-un punct numit centromer. După poziţia centromerului, cromozomii pot fi: metacentrici (zona centrală), submetacentrici (în apropiere de centru), subtelocentrici (în apropiere de un capăt) şi telocentrici sau acrocentrici (în capătul cromozomului). Cromozom metacentric Cromozom submetacentric Cromozom subtelocentric Cromozom telocentric Setul de cromozomi caracteristic unei specii, formează cariotipul speciei. Fusul de diviziune se formează pornind de la două centre de organizare situate în apropierea nucleului. Cele două centre (centrioli) se deplasează spre cei doi poli ai celulei şi între ele se dispun microtubuli sub formă de fus. Fusul de diviziune se formează numai în timpul diviziunii celulare, la începutul metafazei şi are rolul de a repartiza în mode egal cromozomii fii în cele două celule fiice care rezultă în urma diviziunii. Diviziunea celulară poate fi directă şi indirectă. Diviziunea directă (amitoza) Este specifică procariotelor, rar eucariotelor (în cazul tumorilor). Nu se formează fus de diviziune. Celula mamă, ajunsă în stadiul de maximă creştere, se scindează printr-un sept transversal în două celule fiice, identice sau aproape identice. Septul este format din membrana plasmatică şi din peretele celular. 38
39. Diviziune directă prin formarea unui perete transversal Diviziunea indirectă (cariochineza) După locul unde se desfăşoară şi tipul de celule fiice care rezultă, cariochineza este de două tipuri: mitotică sau mitoza şi meiotică sau meioza. 1. Mitoza - este diviziunea celulelor somatice. Se caracterizează prin păstrarea numărului de cromozomi. Celula care intră în diviziune are 2n cromozomi (două seturi de cromozomi: un set de la mamă şi un set de la tată), adică este diploidă. În urma mitozei rezultă două celule fiice, fiecare cu 2n cromozomi. Mitoza se desfăşoară în următoarele etape: profaza, metafaza, anafaza şi telofaza. Profaza se caracterizează prin condensarea cromozomilor (spiralizarea acestora), dezorganizarea progresivă a nucleolului, deplasarea la polii opuşi a centriolilor şi formarea fusului de diviziune şi dezorganizarea membranei nucleare. Interfaza Profaza Metafaza este etapa în care cromozomii bicromatidici se spiralizează la maxim şi se prind cu centromerii de filamentele fusului de diviziune. Cromozomii bicromatidici se aşază într-un singur plan formând placa ecuatorială sau metafazică. În această fază, cromozomii pot fi fotografiaţi, decupaţi şi ordonaţi în perechi obţinând cariotipul speciei respective. 39
40. placa ecuatorială Metafaza Anafaza – în care cromozomii clivează longitudinal de la nivelul centromerilor şi devin monocromatidici. Anafaza este considerată ca fiind momentul în care cromozomii monocromatidici se află la jumătatea distanţei dintre ecuator şi polii celulei. Anafaza Telofaza – încheie diviziunea nucleului. Fenomenele sunt invers faţă de profază: cromozomii se decondensează, reapar nucleolii, se reface membrana nucleară şi dispare fusul de diviziune. Telofaza Paralel sau succesiv cu evenimentele telofazei are loc diviziunea citoplasmei sau citochineza. La plante, citochineza se realizează prin formarea unui perete transversal, iar la animale are loc ştrangularea progresivă, mediană a celulei mamă. Celule fiice diploide 40
41. 2. Meioza - este întâlnită la organismele cu înmulţire sexuată şi contribuie la menţinerea constantă a garniturii cromozomale, caracteristică unei specii. La plante, duce la formarea celulelor reproducătoare asexuate (spori) şi se mai numeşte sporală, iar la animale se finalizează direct cu formarea gameţilor şi se numeşte gametică. Meioza duce la înjumătăţirea numărului de cromozomi şi, implicit, a cantităţii de ADN în celulele fiice. În meioză, celula iniţială diploidă se divide de două ori deşi cantitatea de ADN s-a dublat o singură dată. Meioza se desfăşoară în două etape: reducţională (meioza I) şi ecvaţională sau de maturaţie (meioza II) şi se finalizează cu patru celule haploide. Etapa reducţională. Se desfăşoară în aceleaşi faze ca şi mitoza. Profaza I este mult mai lungă decât cea mitotică. Cel mai important eveniment îl reprezintă împerecherea cromozomilor omologi şi formarea bivalenţilor sau tetradelor cromozomiale (cromozomii din aceeaşi pereche se numesc omologi şi sunt formaţi din câte două cromatide fiecare, în total patru cromatide, adică o tetradă). Locurile în care cromozomii se ating se numesc chiasme. La acest nivel, cromozomii se pot rupe şi pot realiza schimburi de gene, fenomen numit crossing-over. Rezultă cromozomi recombinaţi care asigură variabilitatea organismelor. Alte evenimente: - condensarea cromozomilor, dispariţia nucleolului şi dezorganizarea membranei nucleare, formarea fusului de diviziune. 41
42. Profaza I Metafaza I – cromozomii, sub formă de tetrade se aşează în plan ecuatorial formând placa metafazică. bivalenţi în placa metafazică Metafaza I Anafaza I - cromozomii bicromatidici se desprind din tetrade şi se află la jumătatea drumului dintre ecuator şi poli. Spre fiecare pol porneşte câte un set de cromozomi (n). Anafaza I Telofaza I - cromozomii bicromatidici ajung la polii celulei, se despiralizează, reapar nucleolii şi se refac membranele nucleare. Fusul de diviziune dispare. Telofaza I Urmează citochineza şi rezultă două celule fiice, fiecare cu n cromozomi (celule haploide). Celule fiice haploide Etapa ecvaţională sau meioza II se desfăşoară ca o mitoză obişnuită cu: profaza II, metafaza II, anafaza II, telofaza II. 42
43. Între meioza I şi meioza II nu mai este nevoie de interfază pentru că deja cromozomii sunt bicromatidici. Profaza II este foarte scurtă: se dezorganizează învelişul nuclear, se formeză fusul de diviziune, se spiralizează cromozomii. Metafaza II - cromozomii bicromatidici se prind prin centromeri de fusul de diviziune şi se dispun într-un singur plan în placa metafazică. Anafaza II - se desprind cromatidele şi se formează cromozomi monocromatidici, care vor fi traşi spre polii celulei. Se găsesc la jumătatea distanţei spre poli. Telofaza II – se individualizează nucleele haploide prin formarea învelişului nuclear. Rezultatul final: patru celule haploide (cu jumătate din numărul de cromozomi al celulei mamă). Importanţa diviziunii Meioza şi mitoza sunt două mecanisme apărute în cursul evoluţiei organismelor prin care se asigură multiplicarea, perpetuarea şi evoluţia sistemelor biologice sau autoreproducerea sistemelor vii. Mitoza generează uniformitate şi asigură continuitatea; meioza generează biodiversitate şi promovează discontinuitatea şi evoluţia organismelor. CAP. III. EREDITATEA ŞI VARIABILITATEA LUMII VII A. CONCEPTE Definiţie: ereditatea este capacitatea organismelor vii de a transmite trăsăturile lor specifice descendenţilor. Rezultă că ereditate este o trăsătură caracteristică tuturor organismelor, are caracter universal. Variabilitatea este proprietatea organismelor de a se deosebi unele de altele prin anumite caractere. Asemănările sau trăsăturile ereditare constituie informaţia genetică sau zestrea ereditară a organismelor. Ereditatea asigură existenţa speciei dar şi transmiterea caracteristicilor individuale (ex. culoarea părului, a ochilor) de la părinţi la urmaşi. Unitatea genetică purtătoare a informaţiei genetice este gena. Gena reprezintă un segment din macromolecula de ADN care conţine informaţia necesară sintezei unei catene polipeptidice. Totalitatea genelor care intră în structura genetică a unui organism, constituie genotipul acelui organism. Totalitatea manifestărilor morfologice , fiziologice, biochimice şi comportamentale ale unui organism, constituie fenotipul acestuia. Fenotipul este rezultatul interacţiunii dintre genotip şi mediu. Exemplu: în cazul culorii ochilor, genotipul BB sau Bb determină nuanţe închise (fenotip), iar bb (genotip) determină culoarea albastră (fenotip). 43
44. Genele au fost numite iniţial factori genetici sau ereditari. Ele sunt situate în cromozomi, într-o succesiune liniară, fiecare ocupând un anumit loc numit locus genic (plural, loci genici). Pe cromozomii omologi (din aceeaşi pereche), genele perechi ocupă acelaşi locus şi se numesc gene alele. Ele apar prin mutaţia genei normale sau sălbatice şi influenţează acelaşi caracter. Dacă un organism conţine gene alele identice (AA sau aa), se numeşte homozigot, iar, dacă are gene alele diferite (Aa), se numeşte heterozigot. Variabilitatea poate fi definită ca diferenţele existente între indivizii aceleiaşi specii sub raportul însuşirilor genotipice şi fenotipice. Variaţiile sunt răspunsuri ale organismelor la factorii din mediul extern sau intern. B. MECANISMELE DE TRANSMITERE A CARACTERELOR EREDITARE Legile eredităţii Primele legi ale geneticii au fost elaborate de Gregor Mendel în urma studiilor efectuate pe plante de mazăre. Mazărea (Pisum sativum) este o plantă autogamă, deoarece realizează autopolenizarea. Din această cauză, diferitele varietăţi de mazăre se păstrează nemodificate, ca linii pure, de-a lungul generaţiilor. Aceste linii pure au o structură homozigotă şi au fost utilizate de Mendel în experimentele de hibridare. Hibridarea este încrucişarea dintre organisme care se deosebesc prin una sau mai multe perechi de caractere ereditare. Procesul se notează simbolic cu X. Dacă organismele se deosebesc printr-o singură pereche de caractere, procesul se numeşte monohibridare; prin două perechi, dihibridare, etc. Rezultatul hibridării este un organism hibrid, cu structură heterozigotă sau impură (Aa). Exemplu: prin încrucişarea plantelor care produc flori roşii (AA) cu plante care produc flori albe (aa), se obţin plante care au flori roşii. Plantele obţinute constituie prima generaţie sau F1. Caracterul de floare roşie care s-a manifestat la plantele hibride din F1 a fost numit caracter dominant şi notat cu literă mare: A. Caracterul de floare albă, care a rămas ascuns la plantele din F1, a fost numit recesiv şi notat cu literă mică: a. Plantele din F1 au fost lăsate să se autopolenizeze şi a rezultat generaţia a doua, F2, în care trei părţi din plante au produs flori roşii şi o parte , flori albe. Apariţia 44
45. a două tipuri de caractere din organismele hibride, se numeşte segregare. Segregarea a fost de 3 dominant la 1 recesiv. Interpretarea rezultatelor În pistilul plantelor din F1 s-au produs 50% oosfere cu factorul ereditar A şi 50% oosfere cu factorul ereditar a. În stamine s-au format 50% grăuncioare de polen cu factorul A şi 50% grăuncioare de polen cu factorul a. Se observă că gameţii sunt puri din punct de vedere genetic, deoarece ei rezultă prin meioză şi fiecare va avea doar unul din factorii ereditari pereche. În celulele somatice, factorii ereditari sunt sub formă de perechi. Gameţii formaţi se unesc pe bază de probabilitate: oricare gamet femel are şansa de a se uni cu oricare gamet mascul şi invers. În F2 rezultă de fapt trei structuri genetice şi două fenotipuri: 25% - AA – organisme homozigote dominante 50% - Aa - organisme heterozigote 25% - aa - organisme homozigote recesive Raportul de segregare după genotip este de 1:2:1, iar după fenotip este de 3:1. Pe baza acestor experienţe, Mendel a formulat primele legi ale eredităţii: Legea I – sau legea purităţii gameţilor, conform căreia gameţii sunt totdeauna puri din punct de vedere genetic deoarece conţin doar un factor din perechea de factori ereditari. Legea a II-a – sau legea segregării independente a perechilor de caractere. Conform acestei legi, dacă se încrucişează două organisme care diferă între ele prin mai multe perechi de caractere, fiecare caracter se transmite independent, pe baza legii anterioare (gameţii vor conţine câte un factor din fiecare pereche). Exemplu: prin încrucişarea între plante de mazăre cu bob neted şi de culoare galbenă cu plante care au boabe zbârcite şi verzi, rezultă în F1 numai plante hibride cu bob neted şi de culoare galbenă. Dacă notăm cu A factorul ereditar pentru bob neted, cu a factorul ereditar pentru bob zbârcit, cu B factorul pentru culoare galbenă şi cu b factorul ereditar pentru culoare verde, organismele parentale vor fi AABB, respectiv aabb, iar organismele din F1 vor avea genotipul AaBb. Fiecare organism hibrid va produce patru tipuri de gameţi: AB, Ab, aB, ab. Prin combinarea celor patru tipuri de gameţi femeli cu cele patru tipuri de gameţi masculi obţinem următoarele combinaţii. Gameţi AB Ab aB ab 45
46. ♂ ♀ AB AABB AABb AaBB AaBb Ab AABb AAbb AaBb Aabb aB AaBB AaBb aaBB aaBb ab AaBb Aabb aaBb aabb Se obţin 16 combinaţii genotipice: în 9 dintre acestea se află factori ereditari dominanţi (AABB; AABb; AaBb; AaBB), care determină fenotipul bob neted şi de culoare galbenă. În trei combinaţii intră factorul dominant pentru aspectul neted (AA sau Aa) alături de factorul pentru culoare în stare homozigotă recesivă (bb); în alte trei combinaţii se află factorul B (BB sau Bb) alături de factorul a în stare homozigotă. O singură combinaţie va prezenta ambele caractere în stare recesivă homozigotă (aabb). Raportul de segregare după fenotip va fi: 9:3:3:1. Importanţa legilor eredităţii Mendel a pornit de la constatarea că în celulele somatice factorii ereditari (genele) se găsesc sub formă de perechi, iar, în timpul meiozei, se despart şi se formează gameţii puri din punct de vedere genetic. În procesul fecundaţiei are loc unirea la întâmplare a gameţilor de sex opus şi rezultă indivizi la care se manifestă caracterul dominant şi indivizi la care se manifestă caracterul recesiv. Transmiterea caracterelor ereditare se realizează prin intermediul factorilor ereditari (genelor) situaţi în cromozomi şi prezenţi în toate celulele corpului. Abateri aparente de la legile mendeliene Relaţii între gene alele În afară de relaţia dominanţă - recesivitate, între genele alele se pot manifesta şi ale raporturi: semidominanţa, supradominanţa, polialelia, gene letale, codominanţa. Semidominanţa sau dominanţa incompletă – se manifestă în cazul hibrizilor care au genele alele în stare heterozigotă şi manifestă un fenotip intermediar între fenotipurile parentale. Exemplu: la barba-împăratului, Mirabilis jalapa, există structura genetică tip RR, care determină flori de culoare roşie şi structura tip rr, care determină flori de culoare albă. În urma hibridării, rezultă plante cu flori roz şi genotipul Rr. 46
47. În F2 are loc segregarea: o parte plante cu flori roşii, două părţi plante cu flori roz şi o parte plante cu flori albe. Segregarea genotipică este identică cu cea fenotipică: 1:2:1. Supradominanţa – în acest caz, organismele heterozigote manifestă caracterul dominant mult mai puternic decât forma homozigotă dominantă. Exemplu: la musculiţa de oţet, Drosophila melanogaster, culoarea ochilor este roşu - cărămiziu şi este dată de genele dominante w+w+. Prin mutaţia genei normale sau sălbatice, au apărut forme cu ochi albi, caracter dat de gena recesivă w, în stare homozigotă. Prin încrucişarea între forma normală w+w+ cu forma mutantă ww, au rezultat hibrizii w+w, la care culoarea roşie este mai intensă decât la forma w+w+. Polialelia – apare prin mutaţii succesive ale genei normale cu formarea genelor alele a1, a2………an, care determină variaţii ale aceluiaşi caracter la indivizii unei populaţii. Exemplu: culoarea bobului de grâu variază de la roşu la alb trecând prin 15 nuanţe intermediare, în funcţie de genele alele prezente în genotipul acestuia. Genele letale – sunt genele care în stare homozigotă determină moartea organismului. Exemplu: şoarecii galbeni sunt totdeauna heterozigoţi deoarece, prin încrucişarea a doi şoareci galbeni, se obţin atât şoareci galbeni cât şi şoareci de altă culoare. Raportul de segregare este de 2:1. Prin sacrificarea femelelor gestante, s-a constatat că unii embrioni cu blana galbenă erau deja morţi. Gene codominante - în populaţia umană există trei gene care determină grupele sanguine: LA , LB şi l. Fiecare individ are doar două dintre aceste gene rezultând următoarele combinaţii: LA LA (grupa A homozigot), LA l (grupa A heterozigot), LB LB (grupa B homozigot), LB l (grupa B heterozigot), ll (grupa 0) şi LA LB (grupa AB). Genele LA şi LB sunt dominante asupra genei l iar, împreună sunt codominante deoarece dau un fenotip nou: grupa de sânge AB. Fenomenul se numeşte codominanţă. Cunoaşterea modului de transmitere a grupelor sanguine este importantă în stabilirea paternităţii şi în realizarea transfuziilor de sânge. C. TEORIA CROMOZOMIALĂ A EREDITĂŢII 47
48. Explicarea mecanismelor de transmitere a caracterelor ereditare revine şcolii americane condusă de Thomas H. Morgan. Morgan a lucrat pe musculiţa de oţet (Drosophila melenogaster) şi a dovedit rolul cromozomilor, respectiv al ADN, în transmiterea caracterelor ereditare. Cercetările ulterioare au demonstrat că ADN-ul este substanţa ereditară, substratul chimic al eredităţii la toate organismele. Pe baza experimentelor efectuate, Th. Morgan şi colaboratorii au elaborat tezele teoriei cromozomiale a eredităţii. Conform primei teze, genele sunt situate în cromozomi una în continuarea celeilalte, adică linear. Acest lucru este normal având în vedere că un organism are mai multe caractere ereditare, respectiv gene, decât numărul de cromozomi. Genele sunt plasate în locuri specifice numite loci genici. A doua teză este cea a transmiterii în bloc (înlănţuit) a genelor aflate în acelaşi cromozom. Procesul se numeşte linkage. În timpul diviziunii, cromozomii îşi păstrează integritatea lor morfologică, transmiţându-se ca unităţi independente de la celula mamă la celulele fiice. Exemplu: prin încrucişarea unei musculiţe femelă normală (aripi normale şi ochi normali) cu un mascul dublu mutant (ochi cafenii şi aripi vestigiale), obţinem în F1 numai musculiţe normale. Dacă se încrucişează un mascul din F1 cu o femelă dublu mutantă (încrucişarea cu o formă homozigotă de tip parental se numeşte backcross sau retroîncrucişare şi este o metodă de analiză genetică) vom obţine 50% musculiţe normale dar heterozigote şi 50% musculiţe dublu mutante (raport de segregare 1:1). Genele s-au transmis înlănţuit deoarece se aflau pe acelaşi cromozom. Dacă genele ar fi fost pe cromozomi diferiţi, ar fi avut loc o segregare de tip mendelian şi ar fi apărut combinaţii noi prin recombinare intercromozomială. 48
49. În cazul în care se utilizează o femelă cu aripi normale şi corp de culoare neagră şi un mascul cu aripi vestigiale şi corp gri normal, obţinem în F1 organisme normale dublu heterozigote. O femelă heterozigotă din F1 se încrucişează cu un mascul dublu mutant recesiv şi rezultă generaţia F2 cu patru tipuri de organisme: 83%-prezintă caractere care seamă cu forma maternă şi paternă şi 17%- sunt indivizi recombinaţi genetic, apăruţi în urma crossing-over – ului. Obs. Femelele au grupele de linkage mai slabe şi permit ruperea cromatidei. Această abatere de la linkage determină realizarea unei recombinări de gene. Ştim că în profaza I meiotică are loc schimbul reciproc de gene sau crossing – over. Crossing – overul este cea de a treia teză a teoriei cromozomiale. Cunoaştem că în meioză (profaza I) cromozomii parentali se grupează în perechi de omologi sau bivalenţi. Fiecare cromozom are două cromatide, aşa încât bivalenţii conţin 4 cromatide. În procesul de crossing - over participă doar două dintre cele 4 cromatide şi ca urmare , procesul de schimb este de 50%. 49
50. În final, fiecare cromatidă va deveni cromozom independent şi va ajunge într- un gamet. Vor rezulta doi gameţi de tip parental (nemodificat) şi doi modificaţi (recombinaţi). Datorită crossing–over-ului are loc recombinarea intracromozomială. Pe de altă parte, cromozomii materni şi paterni nu se vor duce în gameţi după o anumită regulă ci la întâmplare. Acest proces se numeşte recombinare intercromozomială (un gamet are n cromozomi dar nu vor fi toţi de la mamă sau toţi de la tată) sau ,,dansul cromozomilor”. Gameţi rezultaţi prin recombinare intercromozomială În urma procesului de fecundaţie dintre doi gameţi de sex opus se formează zigotul care va păstra caracterele părinţilor săi. Transmiterea continuă a caracterelor este asigurată de macromoleculele de ADN (cromozomi) care au o proprietate unică, aceea de a servi ca matriţă pentru formarea a noi molecule identice prin replicare semiconservativă. ADN este format din unităţi numite nucleotide. Există 4 tipuri de nucleotide în funcţie de baza azotată pe care o conţin. Cele 4 baze azotate sunt purinice (adenina şi guanina) sau pirimidinice ( timina şi citozina). În cadrul catenelor de ADN, bazele azotate se leagă complementar prin punţi de hidrogen: A=T şi G ≡ C. Punţile sunt duble între A şi T şi triple între G şi C. 50
51. Se formează 2 molecule de ADN (cromozomi), fiecare cu câte o catenă nouă şi una veche (semiconservativ). Cele 2 molecule sunt identice, fiecare ajungând într-una din celulele fiice. D. DETERMINISMUL CROMOZOMIAL AL SEXELOR Tipul Drosophila de determinism cromozomial al sexelor se regăseşte şi la mamifere, inclusiv la om, şi la unele plante –spanac, cânepă, hamei. Th. Morgan a demonstrat existenţa unor cromozomi ai sexului (heterozomi) la femelă (XX) şi la mascul (XY). Acest determinism cromozomial al sexelor asigură în descendenţă un raport constant şi egal între sexe (sex_ ratio 1:1). Femelele sunt homogametice pentru că produc un singur tip de gameţi ( cu cromozomul X), iar masculii sunt heterogametici pentru că produc două tipuri de gameţi (unii cu cromozomul X, alţii cu Y). Un alt tip de determinism cromozomial este tipul Abraxas (fluture) pe care îl întâlnim la amfibieni, reptile, păsări. Tipurile de heterozomi sunt: XX pentru masculi care sunt homogametici şi XY pentru femele care sunt heterogametice. E. INFLUENŢA MEDIULUI ASUPRA EREDITĂŢII Mutaţiile sunt modificări bruşte ale structurii şi funcţiilor materialului genetic, care se pot transmite ereditar şi nu sunt cauzate de recombinări genetice. Clasificarea mutaţiilor se poate realiza după mai multe criterii: - după tipul celulei afectate, mutaţiile pot fi gametice (se transmit ereditar) şi somatice (apar în cursul vieţii individuale şi afectează doar anumite părţi din organism; nu se transmit descendenţilor decât dacă aceştia se înmulţesc vegetativ); - după modul în care apar, mutaţiile pot fi naturale (cu frecvenţă redusă) şi artificiale sau induse (cu frecvenţă mai mare); - după cantitatea de material genetic implicat, mutaţiile sunt: genomice, cromozomiale şi genice. Mutaţiile genomice afectează setul haploid de cromozomi din celulele somatice. Pot fi poliploidii (se multiplică numărul 51